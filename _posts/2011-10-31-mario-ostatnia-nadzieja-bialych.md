---
postid: 3018
title: Mario, ostatnia nadzieja białych
date: 2011-10-31T16:45:24+00:00
author: rybinski
layout: post
guid: 'http://www.rybinski.eu/?p=3018&lang=all'
permalink: /2011/10/mario-ostatnia-nadzieja-bialych/
dsq_thread_id:
  - 3163282384
categories:
  - Bez kategorii
tags:
  - crisis
  - debt
  - ECB
  - Italy
  - Mario
  - pizza
---
OECD [obniżyło](http://www.ft.com/intl/cms/s/0/50199eb4-03a3-11e1-bbc5-00144feabdc0.html) prognozy wzrostu dla strefy euro, sygnalizując, że w kilku krajach wystąpi “umiarkowana” recesja. W czerwcu OECD prognozowało że strefa euro urośnie 2% w 2012 roku, teraz oczekują tylko 0.3%, tyle co Komisja Europejska. Ja oczekuję recesji. OECD nawołuje do reform, ale już wiadomo, że jeżeli politycy wdrożą te reformy to zapłoną południowo-europejskie miasta, ogniem gniewu ludu pracującego miast i wsi. Bezrobocie już przekroczyło [poziom bólu](http://www.ft.com/intl/cms/s/0/d1b755a6-03b2-11e1-bbc5-00144feabdc0.html) i będzie rosło. OECD chce też żeby EBC zaczął drukować pieniądze na dużą skalę, no ale wtedy Niemcy wyjdą ze strefy euro, a reszta krajów która zostanie dostanie śmieciowy rating.

Oprocentowanie włoskich i belgijskich obligacji szybko [rośnie](http://www.businessweek.com/news/2011-10-31/italy-leads-euro-area-bond-declines-on-crisis-fight-skepticism.html), nie ma chętnych żeby kupować papiery które za jakiś czas będą tak dobre jak dzisiaj greckie.

Chińczycy się  wypięli, jak Niemcy nie wchodzą w ten biznes, to oni też nie. Klaus Regling, szef funduszu antykryzysowego wrócił z Chin z pustą czapką. Banki które mogą i mają trochę wyobraźni uciekają z Grecji i Włoch, tak na przykład [zrobił](http://www.ft.com/intl/cms/s/0/04181cb4-0396-11e1-bbc5-00144feabdc0.html) to Barclays.

Co pozostaje? Mario, ostatnia nadzieja białych! Czy Włoch rzuci pizzę ratunkową tonącym braciom? Okaże się w najbliższych dniach, jak rzuci to wtedy giełdy będą miały okazję do ostatnich wzrostów przed momentem prawdy, który nadchodzi. Nieuchronnie!

<p style="text-align: center;">
  <img class="size-full wp-image-3020  aligncenter" title="Dog_icecream" src="/uploads/Dog_icecream.png" alt="Dog_icecream" width="204" height="291" />
</p>
