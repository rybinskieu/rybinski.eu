---
postid: 4229
title: No i cóż, że ze Szwecji
date: 2012-05-10T16:12:19+00:00
author: rybinski
layout: post
guid: http://www.rybinski.eu/?p=4229
permalink: /2012/05/no-i-coz-ze-ze-szwecji/
dsq_thread_id:
  - 3157754739
categories:
  - Uncategorized
tags:
  - euro
  - Merllande
  - reforms
  - social-capital
  - Sweden
  - taxes
---
W sobotę ukaże się mój [felieton](http://www.rp.pl/artykul/61991,873554-Ekonomista-zwiedza-Szwecje.html) w Rzeczpospolitej pt. “Szwecja widziana oczami ekonomisty”  Poniżej fragment:

_“[...] Komunikacja publiczna jest świetnie rozwinięta i bardzo wygodna. Bilety można kupić sms-em, jednorazowe i okresowe. W tramwajach nie spotkałem konduktora, być może taki zawód nie jest potrzebny w kraju o wysokim kapitale społecznym, po prostu każdy płaci za przejazd. [...] Domy nie mają płotów, co jest kolejną miarą wysokiego kapitału społecznego. To jest szczególnie ważne dla Polski, gdzie całe pokolenia są wychowywane w modelu Kargula i Pawlaka, w naszym krajobrazie często widać działki na której nic jeszcze nie stoi, ale płot już jest. W Polsce powstają też liczne osiedla-getta, otoczone wysokim płotem, żeby nikt z ulicy nie wszedł. To pokazuje jak niski jest poziom zaufania i kapitału społecznego w Polsce._

_Urzędy Skarbowe traktują podatników jak klientów, którym trzeba pomóc, a nie jak potencjalnych oszustów podatkowych. Problem abonamentu, którego u nas od pokoleń nie można rozwiązań w Szwecji rozwiązano bardzo prosto, jest wliczony do podatku. Inna sprawa, u nas od lat nie do załatwienia, to płacenie drobnej kwoty za wizytę u lekarza, oraz odgórny limit refundacji za wizyty lekarskie, po przekroczeniu którego trzeba zapłacić samemu.”_

W piątek ukaże się mój [felieton](http://forsal.pl/artykuly/616329,rybinski_merllande_stawia_na_wzrost_na_wiekszy_deficyt_wiekszy_kryzys.html) w Dzienniku Gazecie Prawnej pt. “Merllande stawia na wzrost”. Poniżej fragment:

<!--more-->

_“Oczywiście natychmiast pojawia się pytanie jak rząd robi wzrost. Bo jak firmy robią wzrost to wiadomo, inwestują w nowe moce wytwórcze, sprzedają więcej towarów i usług, zatrudniają więcej osób, które wydają zarobione pieniądze, generują nowy popyt i większy wzrost. Ale jak rząd robi wzrost? Ponieważ rząd nie ma własnych pieniędzy, ma trzy metody generowania wzrostu. Po pierwsze, może obniżyć podatki, zostawiając ludziom więcej pieniędzy w kieszeni. Wtedy ludzie być może wydadzą te pieniądze na nowe lodówki, samochody i obiady w restauracjach, i gospodarka będzie szybciej rosnąć. Rząd może też zwiększyć wydatki , na przykład zatrudnić nowych urzędników, którzy dostaną pensje i je wydadzą na lodówki, samochody i obiady w restauracjach. Albo rząd może zwiększyć wydatki budując nowe drogi, na tych budowach będą pracowali ludzie, którzy zarobione pieniądze wydadzą na samochody, lodówki i obiady w restauracjach. Proste prawda?.”_
