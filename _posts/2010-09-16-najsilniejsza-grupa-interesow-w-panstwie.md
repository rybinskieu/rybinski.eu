---
postid: 1667
title: Najsilniejsza grupa interesów w państwie
date: 2010-09-16T11:22:04+00:00
author: rybinski
layout: post
guid: 'http://www.rybinski.eu/?p=1667&lang=all'
permalink: /2010/09/najsilniejsza-grupa-interesow-w-panstwie/
aktt_notify_twitter:
  - yes
aktt_tweeted:
  - 1
dsq_thread_id:
  - 3163281499
categories:
  - Bez kategorii
tags:
  - administration
  - cost
  - employment
  - government
  - optimization
  - protest
  - taxes
---
Rok temu rząd planował zredukować zatrudnienie w administracji publicznej o 10 procent, ale nie wyszło. Według GUS zatrudnienie w administracji publicznej w 2009 roku wzrosło o 26 tysięcy etatów (faktycznie mniej bo były zmiany metodologiczne). Ponieważ media zainteresowały się tym tematem i pytają rząd jak to możliwe że w ciągu 5lat zatrudnienie w administracji publicznej wzrosło o 100 tysięcy etatów, w tym roku rząd znowu podjął decyzję o redukcji zatrudnienia o 10 procent. W dzisiejszym Dzienniku jest [artykuł](http://wiadomosci.dziennik.pl/polityka/artykuly/301994,urzednicy-stawiaja-sie-boniemu-trzymaja-sie-stolkow.html), który pokazuje, jak silny jest protest przeciwko tym redukcjom. Urzędy twierdzą, że u nich się nie da, że wszyscy pracują po 10 godzin i więcej (jasne że pracują, tylko połowa czasu to puste przebiegi), że bez nich państwo się zawali. Pięć lat temu urzędników było o 100 tysięcy mniej i jakoś się nie zawaliło.

Mam propozycję. Są na rynku firmy, które zajmują się profesjonalnie mapowaniem procesów, redukcją kosztów, racjonalizacją zatrudnienia, optymalizacją struktury organizacyjnej etc. Proponuję, żeby premier wynajął taką firmę, i zlecił przeprowadzenie optymalizacji kosztowej w jednym urzędzie centralnym, mam nawet swój typ, gdzie zatrudnienie jest za wysokie o co najmniej 30 procent według moich szacunków opartych na publicznie dostępnych informacjach. Taka profesjonalna analiza pokaże skalę problemu i pokaże skalę możliwych oszczędności, przy jednoczesnej poprawie jakości świadczonych usług.

Pamiętajmy, że urzędnicy są opłacani z naszych podatków i mają służyć obywatelom. To nie jest **władza publiczna**, to jest **służba publiczna**.
