---
postid: 7238
title: Podziękujmy prezydentowi Kaczyńskiemu za Gruzję
date: 2014-04-28T15:10:06+00:00
author: rybinski
layout: post
guid: http://www.rybinski.eu/?p=7238
permalink: /2014/04/podziekujmy-prezydentowi-kaczynskiemu-za-gruzje/
dsq_thread_id:
  - 3150821823
categories:
  - Uncategorized
tags:
  - Georgia
  - holidays
  - Kaczynski
  - Kutaisi
---
Od wczoraj zwiedzamy Gruzję, zaczęliśmy od Kutaisi, zwiedzaliśmy park narodowy w którym zachowały się ślady dinozaurów odciśnięte na skałach i klasztor w Gelati z XII wieku. Jedzenie świetne, szczególnie pierożki chinkali z serem lub mięsem, wypełnione rosołem, w kształcie mieszków. Dzisiaj byliśmy w restauracji wiejskiej pod Gelati, jak się dowiedzieli że jesteśmy z Polski, to od razu powiedzieli że Kaczyński to był wspaniały człowiek, chociaż mały wzrostem to wielki duchem i uczynkami (cytuję: malenkowo rosta, no moszcznyj, nastojaszczij cziełowiek, nasz horoszyj drug). I że wspaniale nas ugoszczą. Dzięki prezydentowi Kaczyńskiemu kochają Polaków. Byłem w 60 krajach świata i tylko w Gruzji każda napotkana na ulicy  osoba potrafi wymienić nazwisko polskiego prezydenta, i szczerze nas tutaj lubią. I za to powinniśmy być wdzięczni ś.p. Lechowi Kaczyńskiemu. Warto tu przyjechać żeby w końcu poczuć się jako przedstawiciel narodu znanego, lubianego , poważanego, szanowanego.

Dzisiaj w Rzeczpospolitej w dodatki Dobra firma ukazał się mój artykuł pt. Dawid i dwóch Goliatów. Poniżej fragment:

_“Kiedyś Dawid pokonał Goliata, uderzając go w czoło kamieniem z procy. Ale gdyby musiał walczyć z dwoma Goliatami, to pewno nie dałby rady.  A dzisiaj w Polsce przedsiębiorca musi pokonać dwóch wielkich, świetnie uzbrojonych i śmiertelnych wrogów: Zusa i Fiskusa. Sam przedsiębiorca, niewielki w porównaniu z wrogimi sobie gigantami, musi być bardzo zwinny i bardziej zmyślny od Dawida. Zus jest przewidywalny, ale bardziej bezlitosny, i zadaje potwornie silne ciosy, zawsze lewą ręką. Fiskus uderza słabiej, ale częściej, z obu rąk i nóg, czasami nawet gryzie, jest podstępny, wredny i nieprzewidywalny, nigdy nie wiadomo, co zrobi w kolejnym kroku.”_

<p style="text-align: center;">
  <a href="http://www.money.pl/ekonomicznyblogroku/ranking/85753b070cce82366aac39e7f003d18e/"><br /> <img class="aligncenter" style="border: 0px;" src="http://static1.money.pl/i/ebr-1.png" alt="" width="300" height="162" border="0" /><br /> </a>
</p>
