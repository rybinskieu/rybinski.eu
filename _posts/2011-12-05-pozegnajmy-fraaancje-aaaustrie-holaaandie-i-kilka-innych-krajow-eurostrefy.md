---
postid: 3324
title: Pożegnajmy FrAAAncję, AAAustrię, HolAAAndię i kilka innych krajów eurostrefy
date: 2011-12-05T23:08:43+00:00
author: rybinski
layout: post
guid: 'http://www.rybinski.eu/?p=3324&lang=all'
permalink: /2011/12/pozegnajmy-fraaancje-aaaustrie-holaaandie-i-kilka-innych-krajow-eurostrefy/
dsq_thread_id:
  - 3163283813
categories:
  - Bez kategorii
tags:
  - AAA
  - crisis
  - death
  - downgrade
  - eurozone
  - rating
---
<p style="text-align: justify;">
  Standard and Poors ogłosiło, że umieszcza Austrię, Francję, Finlandię, Holandię, Luksemburg i … tak tak … Niemcy na negatywnej liście obserwacyjnej w celu obniżenia ratingu z AAA na niższy.  Rating Francji może spaść o dwie kreski. Decyzja zapadnie niezwłocznie po szczycie strefy euro 9 grudnia, jeżeli działania podjęte na szczycie nie będą wystarczająco skuteczne w powstrzymaniu kryzysu.
</p>

<p style="text-align: justify;">
  Rozpoczęła się gra rynków finansowych z rządami, w tej grze agencje ratingowe stoją po stronie rynków. Gra polega na tym, żeby tak nastraszyć rządzących, żeby na szczycie 9 grudnia podjęli decyzję o drukowaniu pieniędzy na masową skalę i zmusili do tego EBC. Jak donosi blog <a href="http://www.zerohedge.com/news/deutsche-bank-tells-clients-put-risk-trades-ahead-december-9-summit-hopes-market-sell-will-shoc">zerohedge</a>, Deutsche Bank namawia klientów na sprzedawania ryzykownych aktywów spodziewając się masakry na rynkach w pierwszej połowie 2012 roku. Goldman Sachs doradza to samo swoim klientom.
</p>

<p style="text-align: justify;">
  Ja sam sobie to samo doradziłem prawie rok temu, teraz sam sobie doradzam żeby dalej trzymać pozycję risk-off przez 6-12 miesięcy. Jak przestrzegałem we wpisie poniżej, Germanizacja polityki gospodarczej południa Europy jest skazana na niepowodzenie. Są tylko dwie metody zatrzymania kryzysu i rozpadu strefy euro:
</p>

<p style="text-align: justify;">
  <!--more-->- bankructwo Włoch jak najszybciej, połączone z nacjonalizacją większości banków w strefie euro, bo wtedy większość banków padnie i bez nacjonalizacji będą run-y na banki
</p>

<p style="text-align: justify;">
  - wprowadzenie nowego euro. o czym wielokrotnie pisałem, ale euromatoły nie są w stanie tego zrozumieć
</p>

<p style="text-align: justify;">
  Drukowanie pieniędzy tylko odkłada problem w czasie i czyni go groźniejszym. Na razie wyrok dla strefy euro brzmi – kilka lat w więzieniu recesji. Za rok, jak będziemy tę niebezpieczną zabawę przeciągać, wyrok dla strefy euro będzie tylko jeden – SMIERĆ.
</p>

<p style="text-align: left;">
  <p style="text-align: center;">
    <img class="size-full wp-image-3326  aligncenter" title="eurozone_sinking" src="/uploads/eurozone_sinking.png" alt="eurozone_sinking" width="535" height="303" />
  </p>
