---
postid: 2499
title: Kryzys nadchodzi szybko, bardzo szybko
date: 2011-07-26T23:59:50+00:00
author: rybinski
layout: post
guid: 'http://www.rybinski.eu/?p=2499&lang=all'
permalink: /2011/07/kryzys-nadchodzi-szybko-bardzo-szybko/
dsq_thread_id:
  - 3163287296
categories:
  - without categories
tags:
  - chicken
  - crisis
  - debt
  - emergency plan
  - euro
  - Greece
  - IMF
  - summit
  - USA
---
Ostrzegam od prawie dwóch lat, że liderzy strefy euro doprowadzą do poważnego kryzysu finansowego kontynuując obecną strategię ratowania Grecji. Ostrzegałem publicznie (wystąpienia w TV, radio, artykuły w Newsweek, Rzeczpospolitej Forbes i na tym blogu) że ostatni szczyt unijny to było nieporozumienie i w ciągu kilku tygodni lub miesięcy dojdzie do poważnego kryzysu. Ale nie spodziewałem się, że już kilka dni po szczycie oprocentowanie obligacji Hiszpanii i Włoch wróci do poziomów sprzed szczytu. Świat nie kupił kitu który wciskali na konferencji prasowej  Belg, Portugalczyk i Grek, przedstawiciele trzech krajów poważnie zagrożonych kolejną falą kryzysu.

Potwierdziła to dzisiaj madame Lagarde, szefowa MFW w swoim pierwszym publicznym [wystąpieniu](http://www.ft.com/intl/cms/s/0/bedd80a2-b79c-11e0-8523-00144feabdc0.html).

Ponownie apeluję do polskich przedsiębiorców i do rządu, rozpocznijcie przygotowania na wypadek, gdyby na rynkach finansowych pojawiła się panika, gorsza niż po upadku Lehman Brothers.

Nawet jeżeli w USA dogadają się w sprawie limitu zadłużenia, bo jakiś krótkookresowy zgniły kompromis na pewno będzie, to uspokoi to rynki tylko na krótką chwilę.

Moim zdaniem jest już za późno i żadne działania tego nie zatrzymają.

A [tutaj](http://www.fakt.pl/Rybinski-Amerykanscy-politycy-graja-w-quot-chickena-quot-,artykuly,110241,1.html) jest wywiad ze mną w dzienniku FAKT, w którym pokazuję, że amerykańscy politycy grają w grę o nazwie chicken, czyli po polsku strachopełć.
