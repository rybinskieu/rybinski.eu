---
postid: 3737
title: Wojna nuklearna już w tej dekadzie
date: 2012-01-15T15:21:05+00:00
author: rybinski
layout: post
guid: 'http://www.rybinski.eu/?p=3737&lang=all'
permalink: /2012/01/wojna-nuklearna-juz-w-tej-dekadzie/
dsq_thread_id:
  - 3163293660
categories:
  - Bez kategorii
tags:
  - bloggers
  - doctrine
  - Foreign-Affairs
  - Iran
  - USA
  - war
---
**Nowe:** **Amerykanie i Izrael opóźnili swoje manewry w rejonie cieśniny Ormuz z powodów budżetowych, ale Niezawisimaja Gazieta podała, że** **Rosja nie wyklucza swojego uczestnictwa w konflikcie zbrojnym, który mógłby wybuchnąć, gdyby Izrael i USA zaatakowały Iran nie rezygnujący z prac nad swoim programem nuklearnym. Rosyjski Sztab Generalny pracuje nad planem ćwiczeń wojskowych na ogromną skalę, który będzie obejmować również scenariusz hipotetycznego ataku Stanów Zjednoczonych i Izraela na Iran.** 

**Pytanie, które się nasuwa, czy z takim sojusznikiem Iran poczuje się silniejszy i zablokuje cieśninę Ormuz w odpowiedzi na embargo na import ropy z Iranu nałożone przez USA, UE i Japonię.
  
** 

<p style="text-align: center;">
  <img title="wojan_atomowa_fakt" src="../wp-content/uploads/wojan_atomowa_fakt.png" alt="wojan_atomowa_fakt" width="355" height="430" />
</p>

Z przyjemnością informuję, że [artykuł](http://www.fakt.pl/Wojna-atomowa-w-tej-dekadzie-W-USA-sa-juz-analizy-skutkow-,artykuly,142762,1.html) napisany wspólnymi siłami blogowiczów trafił nie tylko do Rzeczpospolitej (o czym już informowałem), ale także na główną stronę gazety Fakt. Poniżej jego treść:

“_W felietonie opublikowanym w “Rzeczpospolitej” Rybiński donosi, że zapoznał się z artykułami dotyczącymi kryzysu w związku z rozwojem militarnym Iranu. Artykuły zawierały m.in. symulacje prowadzone przez siły zbrojne USA pod nazwą “TIRRANT – Theater Iran, Near Term”. To tak naprawdę analiza konsekwencji ataku na Iran, niewykluczającego użycia taktycznej broni nuklearnej._

 __

_Autor artykułu o “TIRRANT – …” (od 20 lat zajmujący się analizą działań militarnych USA) napisał go w “Washington Post” w 2003 roku, ale wciąż utrzymuje, że atak na Iran jest już zaplanowany. Rybiński poleca też lekturę najnowszego numeru pisma “Foreign Affairs”, w którym były strateg Pentagonu Matthew Kroenig napisał szkic “Czas zaatakować Iran”._

 __

_Dlaczego w wojnie z Iranem poszłyby w ruch głowice atomowe? Rybiński o tym nie przesądza, ale wskazuje na następujące fakty: 1) raporty kwestionują możliwość skutecznej inwazji lądowej; 2) amerykańska marynarka jest bezradna wobec supernowoczesnych rakiet Iranu, bo Rosjanie wyprodukowali je z myślą o zatapianiu lotniskowców; 3) chińskie rakiety posiadane przez Iran uczyniłyby większe straty dla Piątej Floty niż te, które Amerykanie ponieśli w Pearl Harbor; 4) jeśli Iran zechce doprowadzić do jakiejś konfrontacji w cieśninie Ormuz musi to uczynić w tej dekadzie, bo w przyszłej będzie miał za mało młodych do poboru_.”
