---
postid: 2789
title: Kolejny tydzień kampanii
date: 2011-09-26T22:39:19+00:00
author: rybinski
layout: post
guid: 'http://www.rybinski.eu/?p=2789&lang=all'
permalink: /2011/09/kolejny-tydzien-kampanii/
dsq_thread_id:
  - 3163288360
categories:
  - Bez kategorii
tags:
  - campaign
  - elections
  - Rybinski
  - senate
---
Dziennikarze zagraniczni proszą mnie o wywiady na temat polskiej gospodarki. Dzisiaj o 10:30 udzieliłem 10-minutowego wywiadu telewizji CNBC Europe, a w czwartek wywiad ze mną przeprowadzi reporterka Le Figaro. Ciekawe ilu innych kandydatów do parlamentu, nie pełniących żadnych funkcji publicznych, zagraniczne media proszą o opinie.

W gazecie Echo Targówka ukazał się wywiad ze mną pt. Dość wszechwładzy urzędników, można przeczytać [tutaj](http://www.gazetaecho.pl/?dosc-wszechwladzy-urzednikow_58194).

O 18:30 komentowałem pomysły polityków na politykę prorodzinną dla Polsat News/TV Biznes, w środę lecę na jeden dzień na Forum Nowych Idei do Sopotu, w czwartek mam wziąć udział w debacie na temat gospodarki organizowanej przez organizacje studenckie. W piątek szykujemy kolejną konferencję w Senacie, temat będzie bardzo ciekawy, na razie to niespodzianka. W międzyczasie w mediach są moje spoty wyborcze (TV i radio, w ramach darmowego czasu), a na mieście przybywa moich bilboardów i plakatów. W sobotę organizujemy grę praską i być może będę gotował bigos na Różyckim, jak uda się wszystko zgrać w czasie.

Aha, w piątek ukaże się mój felieton w Rzeczpospolitej, który właśnie piszę.

W niedzielę (2-go października) o 22:30 będę przez 45 minut odpowiadał na pytania telewidzów w Superstacji. Odpowiem na każde pytanie!!!

W następnym tygodniu będzie jeszcze więcej wydarzeń.
