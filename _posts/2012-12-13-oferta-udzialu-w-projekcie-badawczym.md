---
postid: 5133
title: Oferta udziału w projekcie badawczym
date: 2012-12-13T17:58:27+00:00
author: rybinski
layout: post
guid: http://www.rybinski.eu/?p=5133
permalink: /2012/12/oferta-udzialu-w-projekcie-badawczym/
dsq_thread_id:
  - 3163292150
categories:
  - Uncategorized
tags:
  - offer
  - research
---
Akademia Finansów i Biznesu Vistula pozyskała grant badawczy od instytucji finansowej. Celem projektu badawczego finansowanego z tego grantu jest opracowanie metodologii identyfikowania firm z regionu Europy Środkowo-Wschodniej, które mogą w ciągu dekady stać się globalnymi liderami.

Poszukuję osoby, która opracuje jeden z produktów realizowanych w ramach tego projektu, który określamy mianem analizy ilościowej. Analiza ilościowa polega na ocenie bilansu, rachunku wyników i innych informacji finansowych z firm w celu identyfikacji wzorców, które odróżniają przyszłych globalnych zwycięzców od lokalnych firm. Analizie należy poddać 20-30 firm z EŚiW które odniosły znaczący sukces na arenie międzynarodowej, i zestawić to z podobną próbką firm, które pozostały lokalnymi graczami. Analiza powinna też być rozszerzona o badanie dokumentów strategicznych firm (strategia, raporty okresowe). Analiza powinna zostać zakończona do połowy marca 2013 roku.

Kompetencje poszukiwanej osoby:

<!--more-->

- znajomość analizy finansowej firm, potwierdzone prowadzonymi w przeszłości badaniami/analizami

- umiejętność wykorzystania odpowiednich narzędzi do wnioskowania statystycznego/ekonometrycznego (Excel, pakiety statystyczne/ekonometryczne)

- dobra znajomość języka angielskiego

Oferuję:

- wynagrodzenie w postaci stypendium naukowego w wysokości 12,000 złotych

- możliwość przekształcenia projektu w pracę doktorską z ekonomii pisaną pod moim kierunkiem na Akademii Finansów i Biznesu Vistula

Proszę przesłać ofertę współpracy, która powinna zawierać:

- krótką informację dlaczego ten projekt Panią/Pana interesuje

- CV

- przykłady przeprowadzonych w przeszłości analiz finansowych firm

Oferty współpracy proszę przesyłać na adres <rektorat@vistula.edu.pl> najpóźniej do 20 grudnia 2012 roku (czwartek) do godziny 12:00.
