---
postid: 6893
title: 'Dzisiaj ukazała się moja nowa książka – GO GLOBAL!'
date: 2014-01-20T09:02:50+00:00
author: rybinski
layout: post
guid: http://www.rybinski.eu/?p=6893
permalink: /2014/01/dzisiaj-ukazala-sie-moja-nowa-ksiazka-go-global/
dsq_thread_id:
  - 3150819264
categories:
  - Uncategorized
tags:
  - book
  - go global
  - international expansion
  - interviews
  - Polish business
---
<p style="text-align: center;">
  <a href="/uploads/2014/01/GO_global_okladka_2_strony1.jpg"><img class="size-medium wp-image-6894 aligncenter" title="GO_global_okladka_2_strony" src="/uploads/2014/01/GO_global_okladka_2_strony1-300x210.jpg" alt="" width="300" height="210" /></a>
</p>

W książce są wywiady z właścicielami i prezesami jedenastu polskich firm, które osiągnęły wielkie międzynarodowe sukcesy: Getin Holding, HTL Strefa, Integer.pl (InPost), KGHM, LPP, Maspex, MCI Management, RADWAG, Selena, Solaris Bus and Coach oraz Vigo.

Główną motywacją do napisania tej książki było moje głębokie przekonanie, że Polska doszła do pewnych barier na swojej ścieżce rozwoju, i żeby dalej szybko rosnąć polskie firmy muszą zacząć skutecznie zdobywać rynki międzynarodowe. Tak jak to zrobili wcześniej Niemcy, Szwajcarzy, Japończycy czy Koreańczycy. Ekspansja międzynarodowa jest trudna, szczególnie dla firm z kraju, w którym nie ma takich długoletnich tradycji. A jednak niektórym polskim firmom się to udało. Wywiady zebrane w tej książce pokazują co było kluczowe w osiągnięciu tych sukcesów, jakie problemy i szanse pojawiły się po drodze. Większość polskich firm planujących ekspansję międzynarodową również napotka podobne problemy i szanse. Lektura tych wywiadów pozwala na przygotowanie się do stawienia czoła wyzwaniom i na skuteczne wykorzystanie nadarzających się szans.

Ale ta książka ma jeszcze jeden cel: promocję sukcesów polskich firm. Media w Polsce rzadko pokazują te osiągnięcia, rzadko o nich piszą. Dlatego wielu Polaków nie słyszało o wielu wspaniałych polskich firmach i o ich osiągnięciach. My Polacy, musimy się nauczyć szacunku dla naszych przedsiębiorców, którzy z wielkim trudem, latami budują pozycję swoich firm w wielu krajach, sprzedają polskie produkty i usługi na wszystkich kontynentach, dzięki czemu w Polsce, w centralach tych firm, mogą powstać  tysiące dobrze płatnych miejsc pracy. Powinniśmy być z dumni z tego, że mamy takie wspaniałe firmy i takich wspaniałych przedsiębiorców.

Prezentowane wywiady mają jeszcze jedną dużą wartość. To nie są teksty napisane przez specjalistów od promocji. Każdy wywiad to osobista historia polskiego przedsiębiorcy, to historia sukcesów i porażek widziana jego oczami, to szczera opowieść z olbrzymim ładunkiem osobistych emocji tych, którzy stworzyli globalne firmy. I dlatego osoby, które z reguły zasypiają po lekturze kilku stron ekonomicznego tekstu, będą czytały te wywiady z wypiekami na twarzy. Życzę ciekawej lektury, która inspiruje do wielu refleksji. Zapraszam państwa na unikalne spotkanie z jedenastoma polskimi przedsiębiorcami, którzy udowodnili że powiedzenie – Polak potrafi – sprawdza się doskonale w międzynarodowym biznesie.

Książka będzie do kupienia w dobrych księgarniach, między innymi [tutaj](http://onepress.pl/ksiazki/go-global-krzysztof-rybinski,goglob.htm).

Dzisiaj ukazał się mój [tekst](http://www.wsieci.pl/numer-54-pmagazine-87.html) w tygodniku wSieci pt. Donald I Zadłużyciel, oraz [artykuł](http://prawo.rp.pl/artykul/1001070,1080439-Rybinski--Wiecej-ryzyka-i-kult-przedsiebiorczosci.html) w Rzeczpospolitej w dodatku Dobra firma pt. Więcej ryzyka i kult przedsiębiorczości.
