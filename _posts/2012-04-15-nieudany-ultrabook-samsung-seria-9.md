---
postid: 4158
title: Nieudany ultrabook Samsung seria 9
date: 2012-04-15T09:54:29+00:00
author: rybinski
layout: post
guid: http://www.rybinski.eu/?p=4158
permalink: /2012/04/nieudany-ultrabook-samsung-seria-9/
dsq_thread_id:
  - 3151154911
categories:
  - Uncategorized
tags:
  - Samsung
  - touchpad
  - ultrabook
---
Do tej pory byłem fanem produktów Samsunga, przez trzy lata miałem laptopa x360, najlepszy laptop jaki miałem w życiu, a miałem już grubo ponad 10. Lubię też smartfony Samsunga. Ponieważ po kilku latach używania laptop zaczął “rzęzić” a koszty naprawy były bardzo wysokie, kupiłem sobie ultrabook, podobała mi się bardzo ergonomiczna klawiatura, obudowa odporna na wszystko i to że jest bardzo lekki.

Niestety, touchpad został tak zaprojektowany, że prawie nie da się go używać, czego nie dało się stwierdzić podczas testowania w Saturnie. Touchpad jest tak wrażliwy, że byle muśnięcie powoduje poważne skoki w tekście przy szybkim pisaniu w wordzie, co doprowadza piszącego do szału, oczywiście radzę sobie w ten sposób, że czasowo wyłączam tauchpada, ale jest to upierdliwe.

Ale to nie koniec wad. Gniazdo micro HDMI raz działa, a raz nie działa, nie wiadomo dlaczego.

Pomimo wszystko pozostaję fanem produktów Samsunga, ale odradzam zakup ultrabooka serii 9, ze względu na wadliwy touchpad.

Po przejrzeniu internetu zainstalowałem sobie Touchpad Pal, który blokuje przypadkowe kliki w trakcie pisania. Pomaga.

 
