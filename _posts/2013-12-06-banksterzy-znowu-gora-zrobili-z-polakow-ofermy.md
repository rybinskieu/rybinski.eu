---
postid: 6730
title: Banksterzy znowu górą, zrobili z Polaków OFErmy
date: 2013-12-06T11:56:30+00:00
author: rybinski
layout: post
guid: http://www.rybinski.eu/?p=6730
permalink: /2013/12/banksterzy-znowu-gora-zrobili-z-polakow-ofermy/
dsq_thread_id:
  - 3150917445
categories:
  - Uncategorized
tags:
  - OFE
  - pensions
  - theft
  - Voldemort
---
Sejm głosami 232 do 216 przegłosował rządowy projekt ustawy o OFE. Tym samym dogorywa najgłupsza z możliwych reform. Dlaczego najgłupsza. Bo na początku mieliśmy całą obsługę emerytur w ZUS. Potem stworzyliśmy OFE, które pobrały prawie 20 mld złotych prowizji, i po 14 latach ponownie przenosimy całość emerytur do ZUS, zostawiając kadłubek OFE, który i tak zostanie dorżnięty za kilka lat, bo w tej postaci nie ma sensu. Efekt netto tej reformy to prawie 20 mld złotych przekazane banksterom.  O tyle jesteśmy biedniejsi, my, czyli 16 milionów Polaków zrobionych w OFE, a banksterzy bogatsi.

Jakie z tego płyną lekcje na przyszłość? Zanim przeprowadzi się jakąś poważną reformę, która dotyczy milionów Polaków, trzeba zrobić symulację jakie będą skutki tej reformy przy założeniu że w kolejnych 10-20 latach będą rządzić politycy którzy interesują się wyłącznie słupkami popularności swoich partii, a nie losem kraju, niezdolni do podejmowania koniecznych, ale niepopularnych decyzji. Dopiero gdy taka symulacja pokaże, że reforma nie zaszkodzi Polsce, będzie można ją wdrożyć.

Podsumowując, banksterzy znowu nas wyrolowali, a my znowu zostaliśmy OFErmami. Ministra Sami Wiecie Którego już nie ma, ale jego cień ciągle unosi się nad Sejmem, co dobitnie pokazuje dzisiejsze głosowanie.

Tutaj jest mój [komentarz](http://finanse.wp.pl/kat,1033719,title,Musimy-sie-pogodzic-z-tym-ze-OFE-przechodza-do-historii,wid,16236035,wiadomosc.html?ticaid=111caf) na portalu Wirtualna Polska na temat skutków uchwalenia ustawy.
