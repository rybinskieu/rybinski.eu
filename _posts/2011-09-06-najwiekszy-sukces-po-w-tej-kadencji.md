---
postid: 2681
title: Największy sukces PO w tej kadencji
date: 2011-09-06T23:35:02+00:00
author: rybinski
layout: post
guid: 'http://www.rybinski.eu/?p=2681&lang=all'
permalink: /2011/09/najwiekszy-sukces-po-w-tej-kadencji/
dsq_thread_id:
  - 3163287976
categories:
  - without categories
tags:
  - debate
  - elections
  - internet
  - krynica
  - reforms
  - Rybinski
  - Szejnfeld
  - TVN24
---
Największym sukcesem Platformy Obywatelskiej jest strzelenie dwóch bramek Niemcom w meczu towarzyskim w Gdańsku. Polska drużyna prawie wygrała ten mecz prowadząc 2:1 od 90 minuty, ale potem knowania PiS-u, który podstawił nogę Wawrzyniakowi,  doprowadziły do remisu 2:2.

Zapewne taki komunikat usłyszymy jutro od premiera.

<p style="text-align: center;">
  <img class="aligncenter size-full wp-image-2684" title="Noga_podstawiona" src="/uploads/Noga_podstawiona.png" alt="Noga_podstawiona" width="410" height="301" />
</p>

Dzisiaj byłem w TVN24 razem z posłem (ministrem) Szejnfeldem, z którym znamy się od wielu lat, u redaktora Rymanowskiego. Zacząłem ugodowo, ze może wspólnie poprawimy przepisy, ale potem Pan poseł pojechał standardową propagandą sukcesu, zahaczył o wątki osobiste, i było jak zwykle.

Jedno stwierdzenie posła Szejfelda jest znamienne. Tam znamienne, że napiszę je DRUKOWANYMI LITERAMI. POSEŁ SZEJNFELD STWIERDZIŁ, ŻE DOPÓKI BYŁEM EKSPERTEM, TO SZANOWAŁ MOJE ZDANIE, ALE TERAZ, SKORO ZAJĄŁEM SIĘ POLITYKĄ, TO MA WĄTPLIWOŚCI CZY MÓWIĘ PRAWDĘ. TYM SAMYM POSEŁ SZEJNFELD POKAZAŁ, JAKIE STANDARDY STOSUJĄ POLITYCY PLATFORMY W PUBLICZNYCH DEBATACH.W moim przypadku sprawa jest prosta, to samo mówiłem jako ekspert i to samo mówię jako kandydat do Senatu z prawobrzeżnej Warszawy.

Jutro o 8:00 będę gościem w kontrwywiadzie RMF FM u redaktora Konrada Piaseckiego. W czwartek będę w Krynicy Górskiej na Forum Ekonomicznym, będę uczestniczył w debacie na temat internetu szerokopasmowego (czwartek 11:00). Przypomnę, że kilka lat temu jako pierwszy w Polsce zaproponowałem (na konferencji organizowanej przez MSWiA), żeby wpisać do Konstytucji RP prawo każdego Polaka do niedrogiego dostępu do szerokopasmowego internetu. Pamiętam pobłażliwe uśmiechy urzędników w pierwszych rzędzie – profesor teoretyzuje. Rok później taki zapis do Konstytucji wprowadziła Finlandia.
