---
postid: 7411
title: Nowe wymiary nauki
date: 2014-07-06T17:59:16+00:00
author: rybinski
layout: post
guid: http://www.rybinski.eu/?p=7411
permalink: /2014/07/nowe-wymiary-nauki/
dsq_thread_id:
  - 3150802448
categories:
  - Uncategorized
tags:
  - education
  - entrepeneurship
  - higher-education
  - VIstula
---
<p style="text-align: center;">
  <a href="/uploads/2014/07/vistula.jpg"><img class="size-medium wp-image-7412 aligncenter" title="vistula" src="/uploads/2014/07/vistula-300x108.jpg" alt="" width="300" height="108" /></a>
</p>

Na większości uczelni lato jest okresem uśpienia, studenci jadą do domów, kadra idzie na urlopy, czyli rozpoczyna okres konferencji, pisania książek i prac naukowych, a administracja działa na wolnych obrotach. Ale na Vistuli, uczelni, na której jestem rektorem lato to bardzo aktywny okres. Kończymy wdrażać SAP-a, co jest olbrzymim wyzwaniem dla pracowników. Każdy, kto wdrażał SAP-a wie o co chodzi, rok koszmaru, a potem nagle okazuje się, że praca staje się łatwiejsza, że organizacja można sprawnie zarządzać, że można mierzyć efektywność dowolnego procesu. Mamy też inne ciekawe projekty, które Ida pełna parą. Otrzymaliśmy darowiznę z BZ WBK, której celem jest stworzenie nowatorskiej metody uczenia przedsiębiorczości w liceach. Zaprosiliśmy do współpracy 19 liceum i jedno gimnazjum, pracujemy nad platformą łączącą elementy nauki i grywalizacji, i we wrześniu rozpoczniemy pilotażowy projekt, w którym weźmie udział 600 uczniów. Jak będą dobre efekty, to w kolejnym kroku zaprosimy do udziały wszystkie szkoły średnie w Polsce. Na czym polega nowatorstwo tego projektu? Staramy się pomóc młodzieży odnaleźć swój talent i mocne strony, przez udział w projektach-wyzwaniach stawianych przez młodych przedsiębiorców,  a następnie w grupach projektowych będą musieli wykonać jeden duży projekt, na potrzeby firm, fundacji, samorządu czy lokalnej  społeczności. Zwycięzców poznamy na gali w styczniu, na którą zjadą się wszystkie zespoły i ich opiekunowie. Młodzież nauczy się przy okazji zarządzania projektami, będą mieli dostęp do osobistych trenerów. Nauczyciele otrzymają unikalne pomoce dydaktyczne. Zapowiada się bardzo ciekawy projekt. Już dawno nie byłem tak pozytywnie nakręcony.

Ale robimy latem znacznie więcej. Trwają przygotowania do odpalenia pierwszej w Polsce edycji studiów mobilnych. O co chodzi? O to, że każdy młody człowiek, który ma maturę i smartfona może rozpocząć studia, uczyć się w dowolnym czasie i miejscu. Ale mobilność oznacza także, że będzie mógł wybierać, jaki kierunek go interesuje w trakcie studiów. Zaczyna pierwszy rok, który jest wspólny dla kierunków ekonomia, zarządzanie i finanse, dopiero po roku, jak lepiej pozna specyfikę studiów, wybiera to, co chce studiować.  Studia mobilne to odejście od tradycyjnych form kształcenia. Teoria jest dostępna w Internecie, w postaci filmów. A wartością dodaną studiów są projekty, realizowane pod opieką mentorów.

Realizujemy jeszcze inne projekty, na przykład projekt pod nazwą Vistula Talent and Skills Discovery system. Ale na razie nie mogę ujawnić szczegółów.  Wiem tylko jedno, jak uda nam się odpalić ten system w tym roku, to będzie game changer w sektorze szkolnictwa wyższego. Trzymajcie kciuki!
