---
postid: 6496
title: Po co Polsce okręty podwodne za 7,5 mld złotych
date: 2013-09-27T13:21:44+00:00
author: rybinski
layout: post
guid: http://www.rybinski.eu/?p=6496
permalink: /2013/09/po-co-polsce-okrety-podwodne-za-75-mld-zlotych/
dsq_thread_id:
  - 3150915690
categories:
  - Uncategorized
tags:
  - budget
  - military
  - spending
  - submarine
---
<p style="text-align: center;">
  <a href="/uploads/2013/09/orp_orzel.jpg"><img class="size-medium wp-image-6497 aligncenter" title="orp_orzel" src="/uploads/2013/09/orp_orzel-300x143.jpg" alt="" width="300" height="143" /></a>
</p>

Dzisiaj [dowiedziałem](http://www.ekonomia.rp.pl/artykul/706203,1051927-Nowa-bron-podwodna-dla-marynarki.html) się, że Polska planuje wydać 7,5 mld złotych z naszych podatków na okręty podwodne, które mamy zamówić u Niemców lub Francuzów. Nie znam się na obronności, ale ponieważ czytam dużo książek z różnych dziedzin od razu nasunęły mi się pewne pytania:

  * jakie jest prawdopodobieństwo, że atak na Polskę nastąpi drogą lądową, powietrzną i morską. Czy przypadkiem 7,5 mld złotych nie lepiej wydać na takie formy obrony kraju, którym powstrzymają ewentualny atak najbardziej prawdopodobną drogą;
  * jakie funkcje będą pełniły te okręty w XXI wieku, poza funkcją drogich zabawek;
  * od czasu kupna pociągu Pendolino nie ma żadnych wątpliwości, że niektórzy ludzie w Polsce działają na szkodę naszego kraju, ponieważ jak się ma dwie krajowe firmy produkujące świetne pociągi to zamówienia rządowe należy wykorzystywać do rozbudowy ich potencjału, tam żeby z kilka lat mógłby same eksportować swoje produkty podobnej lub lepszej jakości niż Pendolino;
  * czy podobnie nie jest w przypadku kupna łodzi podwodnych od Niemców lub Francuzów.  Czy jest jakiś polski producent który robi łodzie podwodne? A może inwestować w taki uzbrojenie, którego technologie mogą rozwijać polskie firmy, i dzięki temu ożywi się umierającą innowacyjność w Polsce. I dodatkowo kody do urządzeń będą nasze, a nie jak w przypadku dronów w Gruzji, obce państwo może nagle unieszkodliwić całe uzbrojenie;
  * mamy doświadczenia z budowy korwety Gawron własnymi siłami, sam kadłub kosztował chyba 600 mln złotych, podczas gdy kupno gotowej pływającej i strzelającej kosztowało 500 mln (według relacji znajomego, nieżyjącego już  generała). Może zamiast kupować nowe drogie zabawki warto się zastanowić, jak zainwestować w polski  kompleks naukowo-wojskowo-przemysłowy, który stałby się bardziej efektywny;
  * czy polityka patriotyzmu gospodarczego, stosowana brutalnie przez rozwinięte kraje UE nie powinna obowiązywać również przy decyzjach dotyczących uzbrojenia polskiej armii;
  * no chyba, że boimy się ponownego Potopu szwedzkiego, wtedy faktycznie warto inwestować w łodzie podwodne. Ale wydaje mi się, że w naszej doktrynie obronnej (wierzę że takowa istnieje, chociaż w tym obecnym bałaganie w wojsku wszystko jest możliwe, nawet brak kluczowych dokumentów) ryzyko szwedzkiej inwazji morskiej nie jest poważnie brane pod uwagę.

Może ktoś profesjonalnie zajmujący się wojskowością udzieli odpowiedzi na te kilka pytań.
