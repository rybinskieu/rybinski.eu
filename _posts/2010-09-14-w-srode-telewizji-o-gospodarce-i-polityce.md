---
postid: 1661
title: W środę telewizji o gospodarce i polityce
date: 2010-09-14T23:04:38+00:00
author: rybinski
layout: post
guid: 'http://www.rybinski.eu/?p=1661&lang=all'
permalink: /2010/09/w-srode-telewizji-o-gospodarce-i-polityce/
aktt_notify_twitter:
  - yes
aktt_tweeted:
  - 1
dsq_thread_id:
  - 3163281462
categories:
  - Bez kategorii
tags:
  - debt
  - economy
  - fiscal-policy
  - Gierek
  - politics
  - taxes
  - Tusk
  - TV
---
Mam zaproszenie do TVN24 na jutro (środa) na 18:20, żeby porozmawiać o gospodarce i polityce, oraz do TVP1 na 23:05 do programu Warto rozmawiać, gdzie ma być kilku ekonomistów i mamy spierać się jaki jest prawdziwy obraz finansów publicznych. Jak zwykle uwagi i komentarze przed i po mile widziane.  <span style="text-decoration: line-through;">Mam też zaproszenie od redaktor Paradowskiej do Superstacji na czwartek na godzinę 20:40. </span>Wizyta w Superstacji przeniesiona na wtorek. Dlaczego? Łatwo zgadnąć, sprzed Kancelarii Prezydenta nieoczekiwanie zniknął krzyż, co oczywiście jest ważniejsze od spraw gospodarczych. Cóż, takie są prawa mediów.

Otrzymałem informacje, że dzisiaj moje tezy na temat tempa zadłużania się kraju komentowali premier Tusk, minister Rostowski i prezes NBP Belka. To dobrze że tak ważne osoby w kraju mówią w końcu o ważnych sprawach. Podobno w komentarzach były ataki personalne. Wcale mnie to nie dziwi, to jest standard polskiej debaty. Moje wyliczenia pokazujące dlaczego Tusk zadłuża nas w tempie szybszym niż Gierek opublikowałem w poniedziałkowym Dzienniku, są też na blogu. Na razie nie spotkałem rzeczowego argumentu, który je falsyfikuje. Jak taki się znajdzie, to chętnie podyskutuję.

Dzisiaj (w środę) ukazał się [wywiad](http://dziennikpolski24.pl/pl/aktualnosci/kraj/1061631-rzad-nie-umie-rzadzic.html,,0:pag:2#nav0) ze mną w Dzienniku Polskim, podaję w nim wiele przykładów jak można usprawnić rządzenie.
