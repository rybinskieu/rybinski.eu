---
postid: 2368
title: Przykłady patologii w Sejmie
date: 2011-05-25T22:21:27+00:00
author: rybinski
layout: post
guid: 'http://www.rybinski.eu/?p=2368&lang=all'
permalink: /2011/05/przyklady-patologii-w-sejmie/
dsq_thread_id:
  - 3163286560
categories:
  - Bez kategorii
tags:
  - parliament
  - pathology
  - regulation
  - state
---
Mało ostatnio piszę bo kończyłem prace nad raportem o innowacyjności polskiej gospodarki i jego memotezą (syntezą opartą namemach). Raport zostanie przedstawiony na [Kongresie Innowacyjnej Gospodarki](http://www.kongresig.pl) w dniu 6 czerwca, tego dnia umieszczę go też na blogu (na razie jest embargo).

Równolegle pracuję nad artykułem o roli państwa w gospodarce. Wspólnie z dr Kowalewskim doszliśmy do dramatycznych wniosków, za dwa tygodnie przedstawię je na blogu.

W związku z tym drugim projektem mam prośbę o podrzucenie przykładów patologii sejmowych. Chodzi mi o przykłady takich regulacji uchwalonych przez Sejm, które ograniczają wolność gospodarczą i w których uchwaleniu brali udział lobbyści z biznesu. Na przykład do tej pory nie mogę zrozumieć kto uchwalił przepisy które wymagają recepty do kupna butelki soli fizjologicznej w aptece i dlaczego (może ktoś to spróbuje wyjaśnić).

Kontrowersyjna (być może) teza którą stawiamy w raporcie jest następująca: słabe państwo nie potrafi się przeciwstawić silnym grupom interesów które w poszukiwaniu renty (rent-seeking) ograniczają wolność gospodarczą, tworząc nowe bariery wejścia. Od pewnego czasu lobby administracji publicznej współpracuje z grupami interesów w ograniczaniu wolności gospodarczej, bo ma w tym swój interes w postaci większej ilości urzędniczych miejsc pracy.
