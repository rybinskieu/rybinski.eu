---
postid: 6899
title: No sorry, ale taki mamy rząd
date: 2014-01-21T13:45:39+00:00
author: rybinski
layout: post
guid: http://www.rybinski.eu/?p=6899
permalink: /2014/01/no-sorry-ale-taki-mamy-rzad/
dsq_thread_id:
  - 3150819295
categories:
  - Uncategorized
tags:
  - delays
  - PKP
  - poor service
  - trains
  - winter
---
<p style="text-align: center;">
  <a href="/uploads/2014/01/pogodynka.jpg"><img class="size-medium wp-image-6900 aligncenter" title="pogodynka" src="/uploads/2014/01/pogodynka-279x300.jpg" alt="" width="279" height="300" /></a>
</p>

Jak wiemy z wypowiedzi pani wicepremiery, no sorry, ale taki mamy klimat. Jaki mamy, pokazuje mapka powyżej. Jak widać są umiarkowane opady i umiarkowane mrozy jak na tę porę roku. Ale to wystarczyło, żeby zatrzymać pociągi i doprowadzić do opóźnień. Zresztą ja również jechałem pociągiem, w czwartek do Lublina, a w piątek z Lublina. To pociąg międzynarodowy, planowany czas przejazdu 2 godziny z małym hakiem. W jedną stronę spóźnił się godzinę, w drugą 45 minut. A wtedy wcale nie padało. Dodatkowo konduktorowi najpierw wyczerpała się bateria, wiec nie mógł  zeskanować biletu, a potem jak mógł to skończył się zasięg. Za to w toalecie było czysto. I pani wicepremiera powinna to dobitnie i głośno powiedzieć, że jest postęp. Pasażerowie nauczyli się nie lać/srać na deskę i jest to wielki sukces rządu. W tym nieustającym paśmie sukcesów, spóźnienia 25 pociągów o głupie dwie godziny i odwołanie 50 składów to drobiazg, tym bardziej że w zimie jest zima.

A gdyby PKP było prywatne, to rząd nie musiałby się tym zajmować, tylko odpowiedni urząd przywaliłby solidną karę, a sądy zasądziły odszkodowania, i na przyszłość prywatny PKP postarałby się być przygotowany na niespodziewany atak zimy w zimie.

<!--more-->

Na koniec drobna refleksja. Pani wicepremiera była sprzedawana w mediach jako super-fachowiec od sprawnego wydawania pieniedzy unijnych. No, ale sorry, pieniądze każdy potrafi wydawać, pytanie jaki jest skutek. Od lat pokazuję, że sposób w jaki są wydawane pieniądze unijne w Polsce niszczy fundamenty długofalowego rozwoju naszego kraju. Ale to na razie dostrzegali nieliczni. Teraz na odcinku drogowo-kolejowym będzie można ocenić inne kompetencje pani wicepremiery, niż umiejętność sprawnego wydawania pieniędzy. No i sorry, jeżeli, niestety, miałem rację.
