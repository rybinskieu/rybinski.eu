---
postid: 2634
title: Hasło, żeby był odzew !!!
date: 2011-09-02T11:13:55+00:00
author: rybinski
layout: post
guid: 'http://www.rybinski.eu/?p=2634&lang=all'
permalink: /2011/09/haslo-zeby-byl-odzew/
dsq_thread_id:
  - 3163287747
categories:
  - Bez kategorii
tags:
  - elections
  - Rybinski
  - senate
---
**Właśnie PKW formalnie zarejestrowała moją kandydaturę, potwierdzenie jest [tutaj](http://wybory2011.pkw.gov.pl/kom/pl/6cad9c27c7a0d44a38424cf135a2fd52.html).** 

Chodziłem do podstawówki na Szaserów, do liceum 47 “Wyspiana” na Międzyborskiej, na warszawskiej Pradze Południe. Mieszkałem po obu stronach ronda Wiatraczna, na Osowskiej i Igańskiej, a teraz jestem zameldowany na Nizinnej, tuż koło parku w którym przez wiele lat biegałem i ćwiczyłem z kolegami karate. Zresztą przez jakiś czas byłem prezesem klubu karate który mieścił się w mojej podstawówce. W stanie wojennym mama wysyłała mnie o piątej rano w kolejkę do sklepu na Wspólnej drodze, otwierali o szóstej i pieczywa starczało dla pierwszych kilkudziesięciu osób w kolejce. Był tam też klub osiedlowy Helios, który dobrze pamiętam, bo kiedyś wróciłem do domu z dyskoteki w tym klubie  kilka godzin później niż się umówiłem z tatą i dostałem niezłe lanie, paskiem na tyłek. Często też jeździłem na Różycki albo na Szembeka kupić różne rzeczy, bo w sklepach niewiele było.

Piszę o tym dlatego, że pracujemy w sztabie nad hasłem wyborczym, w którym pokażemy moje praskie korzenie. Padają różne pomysły: “Facet z Pragi”, “Chłopak z Grochowa”, “Z Pragi dla Pragi”. Mam prośbę o podesłanie dobrych pomysłów na bloga w formie komentarza, autor wygrywającego hasła otrzyma nagrodę, jak będzie chciał. Jako nagrodę proponuję zdjęcie “uścisk ręki” z (mam nadzieję) przyszłym senatorem, które umieścimy na mojej oficjalnej stronie internetowej, która rusza w przyszłym tygodniu.

Hasło powinno być takie, żeby był odzew, w postaci silnego poparcia na Pradze Północ i Południe, Targówku, w Rembertowie i Wesołej.

Dzisiaj o 20:00 będę w TVN CNBC w podsumowaniu tygodnia. Tutaj jest [link](http://www.polskatimes.pl/opinie/forumautorow/445938,prof-rybinski-zamiast-przyjaznego-panstwa-mamy-nieprzyjazne,id,t.html) do mojego wywiadu w Polska The Times, pod tytułem Zamiast przyjaznego państwa mamy nieprzyjazne draństwo. W wywiadzie pokazuję zarys programu gospodarczego.
