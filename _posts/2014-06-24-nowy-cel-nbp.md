---
postid: 7370
title: Nowy cel NBP
date: 2014-06-24T15:09:19+00:00
author: rybinski
layout: post
guid: http://www.rybinski.eu/?p=7370
permalink: /2014/06/nowy-cel-nbp/
dsq_thread_id:
  - 3150806519
categories:
  - Uncategorized
tags:
  - central-banks
  - elections
  - interest rates
  - NBP
  - politics
---
<p style="text-align: center;">
  <a href="/uploads/2014/06/Lodka_Bols.jpg"><img class="size-medium wp-image-7372 aligncenter" title="Lodka_Bols" src="/uploads/2014/06/Lodka_Bols-300x233.jpg" alt="" width="300" height="233" /></a>
</p>

Typowy bank centralny ma następującą funkcję straty (ang. loss function), stara się minimalizować odchylenia inflacji od celu i PKB od produktu potencjalnego. Jeżeli inflacja jest zgodna z celem, a PKB zgodny z potencjalnym, to funkcja straty osiąga swoje minimum, równe zero. I bank centralny jest wtedy szczęśliwy, bo dobrze wykonuje swoją robotę. Po aferze taśmowej wiemy, że NBP ma trzecią zmienną w funkcji straty, to popularność Platformy Obywatelskiej w relacji do popularności PiS. Za każdym razem jak słupek popularności PO spada poniżej słupka dla PiS, funkcja straty silnie rośnie i NBP podejmie działania, żeby ten trend odwrócić. I NBP będzie szczęśliwy dopiero, jak słupek PO znacznie przewyższy słupek PiS. Nie trzeba było długo czekać na konkrety, w [najnowszym sondażu](http://wiadomosci.wp.pl/kat,1342,title,PiS-przed-PO-na-trzecim-miejscu-Kongres-Nowej-Prawicy-najnowszy-sondaz,wid,16706250,wiadomosc.html?ticaid=112f6f) popularność PO spadła znacznie poniżej poparcia dla PiS i wynosi tylko 24 procent, 7 procent mniej niż poparcie dla PiS. I już NBP, głosem (przepraszam za wyrażenie) członka RPP zapowiada [wniosek o obniżenie stóp procentowych w lipcu,](http://stooq.pl/mol/?id=6606) żeby przez wzrost kredytów i poprawę nastrojów doprowadzić do wzrostu poparcia dla PO. Zresztą ten (przepraszam za wyrażenie) członek RPP wcześniej nie widział nic zdrożnego w tym, że prezes NBP ogłosił za uprzejmym pośrednictwem Wprost nową, polityczną funkcję straty NBP. Co prawda uzasadnieniem dla obniżki stóp ma być nowa projekcja NBP, ale wiadomo jak jest naprawdę: Łódka Bols i Mariola O kocim spojrzeniu.
