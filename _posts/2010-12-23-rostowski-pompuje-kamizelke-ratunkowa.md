---
postid: 2024
title: Rostowski pompuje kamizelkę ratunkową
date: 2010-12-23T10:12:06+00:00
author: rybinski
layout: post
guid: 'http://www.rybinski.eu/?p=2024&lang=all'
permalink: /2010/12/rostowski-pompuje-kamizelke-ratunkowa/
dsq_thread_id:
  - 3163279564
categories:
  - Globalizacja
  - Kapitał intelektualny
tags:
  - Gierek
  - IMF
  - Rostowski
  - Titanic
---
Od dwóch lat Polska korzysta z elastycznej linii kredytowej MFW. To jest umowa na mocy której Polska może otrzymać pilnie 21 mld dolarów kredytu z MFW gdyby zaszła taka potrzeba. Taka gotowość do udostępnienia kredytu kosztuje, <span style="text-decoration: line-through;">nie pamiętam czy ministerstwo finansów podawało dokładne koszty, ale chyba jest to kwota przekraczająca 100 mln złotych rocznie (proszę czytelników o weryfikację)</span> prawie 200 mln złotych rocznie. Od dwóch lat piszę, że linia jest niepotrzebna, nie pełni żadnej funkcji i niepotrzebnie “spaliliśmy” <span style="text-decoration: line-through;">grubo ponad 100 mln złotych</span>. prawie 400 mln złotych.

Ale teraz uważam, że minister robi słusznie i że ta linia może się przydać w przyszłym roku. Jeżeli kryzys finansów publicznych w strefie euro będzie się rozszerzał, a w Polsce dalej nie będzie żadnych reform (są antyreformy czyli demontaż systemu emerytalnego) to może się okazać że Polsce ten kredyt z MFW bardzo się przyda.

Statek coraz bardziej przecieka, pasażerowie jeszcze nie wiedzą, ale pierwszy oficer wie i po cichu ubiera kamizelkę ratunkową. Żeby pasażerowie nie zauważyli nalewającej się wody, to przelewa ją z sali balowej do maszynowni (czyli środki z OFE do ZUSu).

Węgry właśnie oberwały za swoją nieodpowiedzialną politykę gospodarczą (obniżenie ratingu prawie do poziomu śmieciowego), w przypadku Polski to tylko kwestia czasu.

Dwa linki: mój [wywiad](http://www.youtube.com/watch?v=F5PYvJGzXt8) w Radio PIN i  [wywiad](http://www.youtube.com/watch?v=X24FU5s98Us&feature=mfu_in_order&list=UL) w Fakty po faktach w TVN24, dziękuję za podesłanie czytelnikom bloga.

Wesołych Świąt.
