---
postid: 3081
title: 'Bankierzy: Bogowie czy diabły, debata Newsweeka'
date: 2011-11-08T23:26:57+00:00
author: rybinski
layout: post
guid: 'http://www.rybinski.eu/?p=3081&lang=all'
permalink: /2011/11/bankierzy-bogowie-czy-diably-debata-newsweeka/
dsq_thread_id:
  - 3163282661
categories:
  - Bez kategorii
tags:
  - banker
  - debate
  - god
  - newsweek
  - Rybinski
  - satan
  - Stypulkowski
---
<img class="aligncenter size-full wp-image-3087" title="God_satan" src="/uploads/God_satan.png" alt="God_satan" width="555" height="321" />

24.11.2011 SGH 17.15 – 18.45 Krzysztof Rybiński (rektor Uczelni Vistula, były wiceprezes NBP) oraz Cezary Stypułkowski, prezes BRE Bank, były prezes PZU, CitiHandlowy, dyrektor w JP Morgan) spotkają się w debacie: Bankierzy: Bogowie czy diabły, którą poprowadzi szef działu biznes tygodnika Newsweek Piotr Aleksandrowicz.

Na świecie utrzymuje się a nawet narasta niechęć do finansistów i bankierów. Choć recesja skończyła sie pod koniec 2009 roku i dziś notujemy wzrost gospodarczy na wszystkich kontynentach, kryzys nie zakończył się, a jego nowa faza rozgrywa się w krajach strefy euro w czym banki też mają swój udział. Nadal też lobby finansowe  hamuje reformy systemu finansowego (kontrolę rynku instrumentów pochodnych, rozdział bankowości komercyjnej od inwestycyjnej), nadal istnieją instytucje zbyt wielkie by upaść, a ratowanie banków, jak francusko-belgijskiej Dexii odbywa się z pieniędzy podatników.

Llyod Blankfein, szef Goldman Sachs powiedział w 2009 roku, że GS wykonuje “pracę Boga” i wyjaśnił : “We help companies to grow by helping them to raise capital. Companies that grow create wealth. This, in turn, allows people to have jobs that create more growth and more wealth. It’s a virtuous cycle.” Szczyt arogancji (Goldman Sachs sam skorzystał z ok. 60 miliardów pieniedzy podatników amerykańskich), ale przecież… także prawda. Bez banków, w tym banków inwestycyjnych, bez inżynierii finansowej gospodarka by zamarła.
  
Oburzeni w Nowym Jorku pamiętają  słowa CEO GS do dziś i w październiku demonstrowali przed jego domem. “Szatan kontroluje Wall Street”, “Precz z diabelskimi korporacjami” to tylko niektóre z haseł.

Kto ma rację?

Serdecznie zapraszam czytelników bloga.
