---
postid: 5338
title: Matołek Fika Wyżej
date: 2013-01-11T11:15:48+00:00
author: rybinski
layout: post
guid: http://www.rybinski.eu/?p=5338
permalink: /2013/01/matolek-fika-wyzej/
dsq_thread_id:
  - 3163303469
categories:
  - Uncategorized
tags:
  - finance
  - global
  - Greece
  - Indonesia
  - recession
---
Jutro w Rzeczpospolitej w dodatku Plus/Minus ukaże się mój artykuł pt. Matołek Fika Wyżej. To artykuł o pewnej instytucji, której chora polityka doradcza wpędziła  kłopoty wiele krajów, np. kraje naszego regionu mają wiele problemów bo bezmyślnie wdrożyły lansowane przez tę instytucję zasady konsensusu waszyngtońskiego, kraje azjatyckie zapłaciły za ich rady potężną, niepotrzebną recesją, a teraz płaci za Grecja piątym rokiem głębokiej recesji, za chwilę będą płacić inne kraje PIGS. Poniżej fragment:

_“[...]  to co się stało jest kolejnym dowodem na skrajną niekompetencję … , który stosuje wadliwe modele od lat i udziela szkodliwych rekomendacji od lat. Podam przykłady. Gdy kiedyś byłem w Indonezji prezentują artykuł naukowy spotkałem na przyjęciu mojego dawnego znajomego, który wcześniej pracował w …  w Waszyngtonie. Z daleka zawołałem, witaj X, co tam słychać w …. On na to skulił się nerwowo, podszedł do mnie i na ucho powiedział mi, żebym głośno nie mówił że on jest z … bo mogą go pobić albo nawet zabić. Dlaczego? Bo chore rady, które … dawało rządowi Indonezji, i innym w czasie kryzysu Azjatyckiego lat 1997-8 doprowadziły do tak głębokiej recesji i tak wielkiego bezrobocia, że jeszcze dekadę później to pamiętali i szczerze nienawidzili …. _

_W 2003 roku, gdy rozpoczynał się proces szybkiego narastania bąbla spekulacyjnego pompowany wtedy rekordowo niskim stopami procentowymi amerykańskiego banku centralnego, …  w swoim raporcie bardzo chwalił Fed i nawet twierdził, że jeżeli amerykańska gospodarka spowolni, Fed powinien być gotowy do podjęcia niestandardowych działań żeby temu przeciwdziałać. Taka polityka faktycznie była stosowana i w 2008 roku mieliśmy największy kryzys finansowy od 80 lat.”_

 
