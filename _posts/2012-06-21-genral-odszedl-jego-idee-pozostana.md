---
postid: 4412
title: Generał odszedł, jego idee pozostaną
date: 2012-06-21T10:24:11+00:00
author: rybinski
layout: post
guid: http://www.rybinski.eu/?p=4412
permalink: /2012/06/genral-odszedl-jego-idee-pozostana/
dsq_thread_id:
  - 3163297750
categories:
  - Uncategorized
tags:
  - general
  - great Pole
  - Petelicki
---
W sobotę w Rzeczpospolitej ukaże się mój [tekst](http://www.rp.pl/artykul/61991,896382-General-odszedl--idee-przetrwaja.html) przypominający sprawy o które walczył generał Petelicki. Mam nadzieję, że jego znajomi i przyjaciele również dołożą starań, aby w zbiorowej pamięci Polaków pozostał taki wizerunek, na który ten wspaniały człowiek zasługiwał. Obecnie media masowe próbują ten wizerunek zrujnować, znałem generała na tyle dobrze, i pracowałem z nim na tyle długo, że mogę stwierdzić, jak wiele informacji podawanych anonimowo przez “znajomych” generała jest nieprawdziwych. Zdaję sobie sprawę, jak ważne dla mediów jest oglądalność i klikalność, ale z prawdziwym bólem obserwuję jak z naszych mediów masowych w pogoni za pieniędzmi znika reszta przyzwoitości. Poniżej fragment artykułu:

_“Nie ma lepszego sposobu uczczenia pamięci generała Petelickiego niż kontynuacja jego idei, przypominanie spraw o które walczył publicznie. To jest obowiązek tych wszystkich którzy go znali i cenili. Pamiętajmy, żeby walczyć o honor polskich żołnierzy, zawsze gdy ktoś chce ten honor zbrukać. Pamiętajmy, że w obecnych niepewnych czasach zdolność armii do obrony polskich granic musi być rzeczywista, a nie papierowa. Pamiętajmy, że miliardy złotych, które zostały zmarnowane w  dziedzinie obrony narodowej, mogą skutkować brakiem takiej zdolności. Pamiętajmy o symbolu tego marnotrawstwa, o którym tak często mówił publicznie generał Petelicki, czyli o korwecie Gawron. Na budowę samego kadłuba Polska wydała dwa razy więcej, niż kosztuje gotowa do boju uzbrojona korweta. Pamiętajmy o sprawach, które opisaliśmy wspólnie z generałem w raporcie Zespołu Ekspertów Niezależnych ZEN w rocznicę katastrofy smoleńskiej, opublikowanym przez Rzeczpospolitą, o tym jak bałagan, nieudacznictwo i nieprzestrzeganie procedur polskich i natowskich doprowadziło do tragedii smoleńskiej, ale także do innych wojskowych katastrof lotniczych poprzedzających Smoleńsk, z których uparcie nie wyciągano wniosków. Pamiętajmy o programach naprawy sytuacji w wojsku polskim, które generał przedstawiał decydentom, ale które rozbijały się o beton polityczny i wojskowy. Pamiętajmy co mówił generał o infrastrukturze krytycznej kraju i o braku zdolności do skutecznego działania w sytuacjach kryzysowych.”_
