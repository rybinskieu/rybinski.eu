---
postid: 6331
title: Historia pewnego powstańca
date: 2013-07-31T08:37:47+00:00
author: rybinski
layout: post
guid: http://www.rybinski.eu/?p=6331
permalink: /2013/07/historia-pewnego-powstanca/
dsq_thread_id:
  - 3150913962
categories:
  - Uncategorized
tags:
  - war
  - Warsaw uprising
---
<p style="text-align: center;">
  <a href="/uploads/2013/07/powstaniec.jpg"><img class="size-medium wp-image-6332 aligncenter" title="powstaniec" src="/uploads/2013/07/powstaniec-300x279.jpg" alt="" width="300" height="279" /></a>
</p>

Staś miał niecałe piętnaście lat gdy wybuchło Powstanie, urodził się w grudniu 1929 roku. Wbrew rodzicom uczestniczył w tajnych spotkaniach, był młodym członkiem AK, nosił bibułę, gdy zaczęły się walki dostał broń i zabijał Niemców, jako nastoletni chłopiec. O Powstaniu nigdy nie chciał opowiadać, poza jedną historią. Powstaniec był siwiuteńki mimo młodego wieku i kiedyś syn go zapytał “Tato, a kiedy posiwiałeś”. I wtedy usłyszał taką historię. Zdobywali kamienicę, Powstaniec wbiegł ze stenem na najwyższe piętro i kopniakiem otworzył drzwi. W środku stał Niemiec, w mundurze z blachą na szyi, mundur miał rozpięty, przebierał się w cywilne ubranie, widocznie chciał się tak ukryć przez powstańcami, przy pasie miał kaburę z parabelką. Powstaniec nacisnął na spust, ale steny często się zacinały, tak było i tym razem. Niemiec natychmiast sięgnął do kabury i wyszarpał pistolet, Powstaniec już widział wylot lufy, ale szarpnął gwałtownie zamek i sten w końcu zaskoczył. Zagrał śmiertelną melodię, Niemiec został nakarmiony ołowiem na ułamek sekundy zanim sam nacisnął spust pistoletu, kula parabelki minęła głowę powstańca o milimetry i utkwiła w ścianie. Powstaniec dopadł padającego Niemca i mimo że Niemiec był od niego o wiele cięższy dźwignął go i z nadludzką siłą wyrzucił przez okno. Chłopiec zszedł na dół, zdjął czapkę i usiadł na chodniku. Inni powstańcy podbiegli do niego z pytaniem “Stasiu, co się stało”. Powstaniec spojrzał na nich, nie rozumiał o co im chodzi. Podali mu stłuczone lusterko w którym zobaczył odbicie obcego człowieka. Jego ciemne kiedyś  włosy były teraz zupełnie siwe.

Powstaniec miał kryptonim Rybka. To mój ojciec.
