---
postid: 4520
title: Pizza na śmietniku
date: 2012-07-13T09:43:06+00:00
author: rybinski
layout: post
guid: http://www.rybinski.eu/?p=4520
permalink: /2012/07/pizza-na-smietniku/
dsq_thread_id:
  - 3163298671
categories:
  - Uncategorized
tags:
  - debt
  - downgrade
  - eurogeddon
  - Italy
  - Moodys
---
Dwa dni temu napisałem na tym blogu, że po lekturze raportu MFW o stanie włoskiej gospodarki i włoskich finansów właściwy jest wniosek, że Włochy są na greckiej drodze do bankructwa. Nie trzeba było długo czekać, inni doszli do podobnych wniosków, dzisiaj agencja ratingowa Moody’s [obniżyła](http://www.moodys.com/research/Moodys-downgrades-Italys-government-bond-rating-to-Baa2-from-A3--PR_250567) rating obligacji włoskiego rządu o dwa stopnie i utrzymała negatywną perspektywę, co oznacza że kolejne obniżki są możliwe, jeżeli sytuacja gospodarcza będzie się pogarszać. A my wiemy że będzie, właśnie z raportu MFW. W ciągu najbliższych dni z automatu polecą w dół ratingi banków i korporacji włoskich. Obligacje włoskie, podobnie jak hiszpańskie, są tuż nad przepaścią, 0 1-2 stopnie od poziomu śmieciowego. Przypomnę, że zarządzany przeze mnie fundusz Eurogeddon ma krótkie pozycje na włoskich obligacjach i zarabia gdy ceny włoskich obligacji spadają, a oprocentowanie (które zmienia się odwrotnie do ceny) rośnie. Gdy włoskie obligacje wylądują na śmietniku, tak jak greckie, fundusz zarobi majątek.

Teraz należy spodziewać się kolejnej kontroli organów unijnych w biurach agencji ratingowych, stalinowska cenzura powraca, tylko w białych rękawiczkach Made in Brussels.
