---
postid: 4767
title: Najgorsza koniunktura od DEKADY!!!
date: 2012-09-21T22:19:03+00:00
author: rybinski
layout: post
guid: http://www.rybinski.eu/?p=4767
permalink: /2012/09/najgorsza-koniunktura-od-dekady/
dsq_thread_id:
  - 3163301648
categories:
  - Uncategorized
tags:
  - business sentiment
  - fiscal-policy
  - monetary policy
  - Poland
  - recession
---
Dzisiaj GUS opublikował raport o koniunkturze w polskich przedsiębiorstwach, poniżej cytaty z raportu i wykresy:

“Ogólny klimat koniunktury w **przetwórstwie przemysłowym** we wrześniu oceniany jest negatywnie, **gorzej niż przed miesiącem oraz w analogicznym miesiącu ostatnich dziesięciu lat**. Ogólny klimat koniunktury w budownictwie we wrześniu oceniany jest negatywnie, **bardziej pesymistycznie niż w sierpniu oraz w analogicznym miesiącu ostatnich dwunastu lat**. We wrześniu ogólny klimat koniunktury w **handlu detalicznym** oceniany jest nadal negatywnie, **gorzej niż w sierpniu i w analogicznym miesiącu poprzednich siedmiu lat**.”

Dane o koniunkturze w firmach potwierdzają, że polska gospodarka hamuje w szybkim tempie. Odczyty są niższe niż podczas spowolnienia w 2009 roku i zbliżają się do poziomów obserwowanych podczas smuty gospodarczej lat 2001-2002. W tamtym okresie wzrost gospodarczy nieznacznie przekraczał 1 procent, a bezrobocie przekroczyło 20 procent. Tym razem mamy zawór bezpieczeństwa w postaci ucieczki młodych ludzi do innych krajów UE (bezrobocie wśród młodych przekroczyło w Q1’2012 27%), więc w 2013 roku bezrobocie ogółem nie będzie aż tak wysokie. Ale planowana twarda polityka fiskalna (podwyżki podatków i ograniczenie wydatków inwestycyjnych) oraz błędna polityka pieniężna (RPP zamiast obniżyć stopy procentowe skokowo o co najmniej 2 pp. ostatnio je podniosła i z niezrozumiałych dla mnie powodów stara się umocnić złotego dobijając eksporterów) w połączeniu z pogłębiającym się kryzysem w strefie euro doprowadzą do recesji w 2013 roku. Firmy powinny się na to przygotować i pamiętać, że w takich czasach “CASH IS KING”.

<p style="text-align: center;">
  <a href="/uploads/2012/09/koniunktura_gus_wrzesien_20121.jpg"><img class="wp-image-4769 aligncenter" title="koniunktura_gus_wrzesien_2012" src="/uploads/2012/09/koniunktura_gus_wrzesien_20121.jpg" alt="" width="468" height="513" /></a>
</p>

<p style="text-align: left;">
  Dodam jeszcze, że dzisiaj przecierałem oczy ze zdumienia, gdy przeczytałem w Financial Times, że Komisja Europejska będzie się domagała aby Hiszpania pogłębiła oszczędności w celu osiągnięcia zakładanych celów budżetowych. Bezrobocie wśród młodych ludzi w Hiszpanii podobnie jak w Grecji przekroczyło 60% (!). To ile wyniesie jak się wdroży kolejne oszczędności. Absurdalna polityka euromatołów jest kontynuowana.
</p>
