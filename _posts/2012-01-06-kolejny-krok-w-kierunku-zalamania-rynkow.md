---
postid: 3628
title: Kolejny(e) krok(i) w kierunku załamania rynków
date: 2012-01-06T11:07:56+00:00
author: rybinski
layout: post
guid: 'http://www.rybinski.eu/?p=3628&lang=all'
permalink: /2012/01/kolejny-krok-w-kierunku-zalamania-rynkow/
dsq_thread_id:
  - 3163293136
categories:
  - Bez kategorii
tags:
  - banks
  - CDS
  - crisis
  - debt
  - euro
  - Greece
  - Hungary
  - panic
  - run
  - Unicredit
---
Dzisiaj w Polsce święto, ale rynki finansowe na świecie pracują w pocie czoła, przybliżając nas do nieuchronnego kryzysu. Rentowność (dla niefinansistów oprocentowanie) włoskich obligacji wzrosło do 7,15%, a run na banki występuje już nie tylko w Grecji ale również na Węgrzech. Media informują że bratanki od szklanki wypłacają forinty, zamieniają na waluty i wpłacają do austriackich banków, nie wiedzą, że Austria też zostanie wkrótce uderzona przez kryzys zadłużeniowo-bankowy, ale to dopiero za parę miesięcy. Tutaj jest [link](http://www.theglobeandmail.com/report-on-business/international-news/european/greeks-italians-moving-cash-out-of-banks/article2290065/) pokazujący run na banki w Grecji i początki paniki we Włoszech (podziekowania dla _hic netwron_ za linka).

Obecne prognozy mówią o miarkowanej recesji w Europie i kryzysie który nie będzie tak ciężki jak po upadku braci Lehman. Ja przewiduję ciężką wieloletnią recesję, przebicie dołków giełdowych z 2009 roku, bankructwa wielu krajów i większości banków w Europie (ratowanych nacjonalizacją przez upadające rządy). To wszystko wydarzy się w latach 2012-2013.

O ile telewizyjni ekonomiczni uspokajacze ciągle klepią swoje duby smalone, rynki finansowe już zgadzają się z moją prognozą. Poniżej notowania CDS-ów za okres ostatnich 5 lat dla Węgier, Włoch i Francji (koszt ubezpieczenia od ryzyka bankructwa danego kraju). Te wykresy pokazują, że ryzyko jest obecnie o wiele większe niż w 2008-2009 roku. A obok wykres ceny akcji największego włoskiego banku Unicredit, które przebiły dołek z 2009 roku, a w ciągu 5 lat spadły z ponad 50 euro do 4 euro dzisiaj. Jeżeli istnieje piekło finansowe, to Europa niedługo w tym piekle wyląduje.

Jakby tego było mało, Iran [planuje](http://www.en.rian.ru/mlitary_news/20120106/170640162.html) nowe, potężne manewry w cieśninie Ormuz w tym samym czasie ćwiczenia [planuje](http://www.ft.com/intl/cms/s/0/ffcf3450-3890-11e1-9ae1-00144feabdc0.html) koalicja USA-Izrael. Pytanie, kto pierwszy mrugnie, Iran, czy koalicja USA-Izrael? Jedno mrugnięcie i ropa po 200, co zapowiada masakrę na rynkach akcji, które natychmiast wycenią głęboką recesję.

Na razie rynki będą się karmić faktem, że w USA przybyło 200,000 miejsc pracy w grudniu. Tylko że w 2 lata (2010-2011) przybyło 2 mln miejsc pracy, a w recesji 2008-2009 ubyło prawie 9 mln. Oficjalny federalny dług publiczny USA przekroczył 100% PKB i rośnie.

<p style="text-align: center;">
  <img class="aligncenter size-full wp-image-3629" title="cds_and_unicredit" src="/uploads/cds_and_unicredit.png" alt="cds_and_unicredit" width="495" height="372" />
</p>
