---
postid: 5764
title: Co teraz robią OFE?
date: 2013-04-03T15:31:28+00:00
author: rybinski
layout: post
guid: http://www.rybinski.eu/?p=5764
permalink: /2013/04/co-teraz-robia-ofe/
categories:
  - Uncategorized
tags:
  - destruction
  - pension-funds
  - strategy
---
Powszechne Towarzystwa Emerytalne, które zarządzają OFE z pewnością siedzą teraz i kombinują co zrobić w świetle planowanych zmian. Członkowie zarządów PTE powinni przyjąć założenie, że decyzja polityczna o likwidacji OFE już zapadła, i że stanie się to w kilku krokach. Więc zamiast marnować czas na takie propozycje jak ostatnio wyszła z IGTE, które nie mają żadnego znaczenia i tylko pogarszają sprawę, powinni skupić się na minimalizowaniu strat. Na przykład PTE tworzyły regulacje i stosowały praktyki, które utrudniały odejście do innych OFE. Teraz powinny te regulacje (lub praktyki ich stosowania) jak najszybciej zmienić, czyli wypychać do innych OFE członków którzy mają 10 i mniej lat do emerytury, bo te aktywa będą zabrane. Sarkastycznie dodam, że wtedy na do widzenia będzie można jeszcze zainkasować karną opłatę, może nawet warto dać specjalny rabat żeby opłata została zmniejszona, żeby zachęcić do przejścia do konkurencji. A jednocześnie “wypychając starszych członków” PTE może zdecydować się o tym których aktywów się pozbyć. W przeciwnym przypadku zdecyduje o tym minister Sami Wiecie Który, czy formalnie maszynka do głosowania zwana Sejmem. Zarządy PTE powinny też założyć, że w ciągu 3-5 lat OFE zostaną całkowicie zlikwidowane i powinny zacząć pod to dostosowywać swoją strukturę kosztów.
