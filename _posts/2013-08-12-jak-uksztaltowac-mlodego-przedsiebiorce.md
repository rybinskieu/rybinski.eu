---
postid: 6350
title: Jak ukształtować młodego przedsiębiorcę
date: 2013-08-12T06:53:02+00:00
author: rybinski
layout: post
guid: http://www.rybinski.eu/?p=6350
permalink: /2013/08/jak-uksztaltowac-mlodego-przedsiebiorce/
dsq_thread_id:
  - 3150914225
categories:
  - Uncategorized
tags:
  - education
  - entrepneurship
  - kids
  - school
---
<p style="text-align: center;">
  <a href="/uploads/2013/08/creative_kid.jpg"><img class="wp-image-6352 aligncenter" title="creative_kid" src="/uploads/2013/08/creative_kid-300x224.jpg" alt="" width="300" height="224" /></a>
</p>

Dzisiaj w Dzienniku Gazecie Prawnej jest mój [artykuł](http://forsal.pl/artykuly/724697,rybinski-uczmy-dzieci-jak-zostac-prezesami-a-nie-pracownikami.html), w którym pokazuję co można zrobić, żeby u młodych ludzi kształtować przedsiębiorcze podstawy, olbrzymią rolę do odegrania mają rodzice i szkoły. To ważne, bo bezrobocie wśród młodych ludzi zbliża się do 30 procent, więc wpajanie młodemu człowiekowi kodu kulturowego “ucz się, to dostaniesz dobrą pracę”, prowadzi do tego, że mamy w Polsce najlepiej wykształconych kelnerów na świecie.

Osoby kształtujące polską edukację mają liczne nawyki i przyzwyczajenia. Same funkcjonują w warunkach silnych kodów kulturowych, ukształtowanych przez dziesięciolecia. Na przykład w podstawie programowej WOS-s i Podstaw przedsiębiorczości jest bardzo wiele na temat tego jak zostać dobrym pracownikiem, i bardzo niewiele, a czasami nic, jak zostać skutecznym przedsiębiorcą. Nauczyciele często nie mają kompetencji ani doświadczenia, żeby uczyć przedsiębiorczości, bo sami całe życie spędzili pracując na etacie, w szkole. Komitety rodzicielskie w szkołach godzinami zajmują się planowaniem zielonej szkoły (kluczowy dylemat: nad morzem czy w górach), a ZERO!!! czasu poświęcają na udostępnienie kapitału relacji biznesowych który mają rodzice na potrzeby klasy do której chodzą ich dzieci, żeby dzieci mogły zdobyć pierwsze doświadczenia z realizacji projektów na potrzeby otoczenia społeczno-gospodarczego.

Jeżeli chcemy naprawdę kształtować u naszych dzieci postawy przedsiębiorcze, to rodzice i szkoły, wspólnie, muszą podjąć dodatkowy wysiłek. Tutaj nie potrzeba dodatkowych pieniędzy z budżetu, co więcej, może się okazać, że dobrze zaprojektowany program przedsiębiorczości dla dzieci pozwoli dzieciom zarobić swoje pierwsze pieniądze na zieloną szkołę.
