---
postid: 4284
title: Emir Kataru ostrzega Izrael
date: 2012-05-20T15:36:24+00:00
author: rybinski
layout: post
guid: http://www.rybinski.eu/?p=4284
permalink: /2012/05/emir-kataru-ostrzega-izrael/
dsq_thread_id:
  - 3163296704
categories:
  - Uncategorized
tags:
  - Arab Spring
  - Doha
  - forum
  - peace
  - Qatar
---
Emir kataru, JKM Sheikh Hamad Bin Khalifa Al Tani, w emocjonalnym wystąpieniu ostrzegł, że pokolenie Arabów które współtworzy Arabską Wiosnę nie będzie tolerować sytuacji, gdy odmawia się niepodległości narodowi palestyńskiemu i gdy na arabskich ziemiach pojawiają się kolejni żydowscy osadnicy.

Emir powiedział, że Arabowie nie będą tolerować faktu, że Izrael jest jedynym krajem w regionie, który ma broń nuklearną. Ostrzegł, że po upadku reżimów w krajach arabskich, nowe demokracje na nowo zdefiniują relacje z Izraelem, i że ten kraj będzie samotny w regionie, jeżeli nie zmieni swojej polityki względem Palestyny.

Na zdjęciu przemawia Emir Kataru.

<p style="text-align: center;">
  <a href="/uploads/2012/05/Emir_Kataru.png"><img class="size-medium wp-image-4285 aligncenter" title="Emir_Kataru" src="/uploads/2012/05/Emir_Kataru-300x219.png" alt="" width="300" height="219" /></a>
</p>

Ta część wystąpienia była przerywana gromkimi oklaskami, szczególnie w przedniej części sali, gdzie siedzieli wpływowi goście z rejonu Zatoki Perskiej. Potem, Emir mówił między innymi o konieczności walki z bezrobociem i zwiększeniu finansowania rozwoju do 7% PKB przez rządy krajów regionu, ale oklaski już nie były tak żywiołowe jak poprzednio.

Prezydenci Sri Lanki i Senegalu mówili o potrzebie reform, pierwszy zaskoczył mnie mówiąc, że Sri Lanka powoli staje się gospodarką opartą na wiedzy, inwestując w wybrane sektory. Prezydent Senegalu powiedział, że w czasie gdy miliony młodych ludzi oczekują na politykę, które stworzy im warunki do rozwoju, w tym samym czasie bankierzy, którzy spowodowali kryzys ponownie zaczęli uprawiać swoją niebezpieczną grę.

Klaus Schwabb, twórca World Economic Forum, który prowadził pierwszy panel powiedział kilka inspirujących rzeczy. Potrzebujemy liderów, którzy mają bogate relacje i potrafią je tworzyć, w świecie nowych dynamicznych relacji, potrzebujemy liderów którzy działają szybko, w świecie, który szybko się zmienia. To nie są czasy gdy duża ryba zjada małą, tylko szybka ryba zjada wolną.

Premier Zapatero był nudny jak flaki z olejem, wspomniał ataki 9/11 kilka razy, mówił że to był moment przełomu, w kuluarowych rozmowach okazało się że inni też nie wiedzieli o co mu chodzi. Senator George Mitchell podkreślił kluczową rolę edukacji w młodych społeczeństwach krajów Arabskiej Wiosny, które mają wysoki przyrost naturalny. Minister spraw zagranicznych Algierii wezwał do dalszych reform, ale nic szczególnego nie zwróciło mojej uwagi. Amerykański biznes jest zawsze obecny tam gdzie są duże pieniądze, w panelu wystąpił Andrew Swiger, wiceprezes Exxon Mobil. Mówił że popyt na energię będzie silnie rósł, do 2040 roku popyt na elektryczność wzrośnie o 80%. Przyszłością jest gaz ziemny i LNG.

Ciekawa była sesja na temat praktycznych implikacji Arabskiej Wiosny, wiele osób mówiło, że proces przemian się załamał. Miałem kilkuminutowe wystąpienie mówiące o doświadczeniach “Wiosny Domoludów” i jakie lekcje z tego płyną dla narodów północnej Afryki. Po lunchu była sesja o pokoju na Biskim Wschodzie, wszyscy twierdzili, że nie należy liczyć na żaden przełom, a niektórzy ostrzegali, że rośnie prawdopodobieństwo ataku Izraela na Iran.
