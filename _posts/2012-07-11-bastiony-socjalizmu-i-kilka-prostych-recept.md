---
postid: 4509
title: Bastiony socjalizmu i kilka prostych recept
date: 2012-07-11T08:51:55+00:00
author: rybinski
layout: post
guid: http://www.rybinski.eu/?p=4509
permalink: /2012/07/bastiony-socjalizmu-i-kilka-prostych-recept/
dsq_thread_id:
  - 3163298589
categories:
  - Uncategorized
tags:
  - euro
  - football
  - Poland
  - reforms
  - socialism
---
W czwartek ukaże się mój cotygodniowy [artykuł](http://forsal.pl/artykuly/632132,rybinski_proste_recepty_na_polskie_problemy.html) w Dzienniku Gazecie Prawnej pt. Kilka prostych recept, które rozwiążą polskie problemy. Te recepty to zmiany legislacyjne, które nic nie kosztują, a prowadzą do natychmiastowej naprawy sytuacji w Polsce. Poniżej jedna z recept, kolejne w felietonie:

_„Wszyscy już wiemy, że euro było naszym wielkim sukcesem. Pozostaje jeden drobny szczegół, czyli fakt, że polska drużyna zajęła ostatnie miejsce w najsłabszej grupie. Ten drobny fakt jednak przeszkadza wielu Polakom, którzy chcieliby się w pełni cieszyć sukcesem, a nie mogą. Wiemy, że praprzyczyną tego stanu rzeczy jest PZPN, którego nie można tknąć, bo nas dożywotnio wykluczą z rozgrywek. Proponuję projekt ustawy, która rozwiązuje PZPN i tworzy związek o nazwie Polska Piłka Nożna. Statut tego związku, w części nadanej ustawowo  miałby dwa punkty. Po pierwsze, że najważniejszym celem PPN jest uzyskanie mistrzostwa świata w piłce nożnej do 2022 roku, oraz że PPN reprezentuje polską piłkę nożną na arenie międzynarodowej. Taki projekt ustawy powinien być obywatelski, z pewnością zbierze parę milionów głosów, a Sejm powinien go przegłosować jednomyślnie. Pozostają kwestie techniczne, czyli wybór profesjonalistów do zarządzania PPN, przez profesjonalistów mam na myśli speców od zarządzania w sporcie lub w dużych organizacjach, którzy mają za sobą długą listę sukcesów w biznesie, a niekoniecznie w sporcie. Proponowana przeze mnie zmiana może też ułatwić osiągnięcie rentowności stadionom wybudowanym na euro , bo silny awans naszej reprezentacji  w światowych rankingach zapewni pełne trybuny na meczach.”_

Może ktoś z blogowiczów zainicjuje akcję zbierania podpisów.

W sobotę ukaże się w Rzeczpospolitej mój cotygodniowy [artykuł](http://www.rp.pl/artykul/10,912958-Bastiony-socjalizmu.html) pt. Bastiony socjalizmu. Na podstawie danych GUS pokazuję, że są w Polsce trzy sektory, które pomimo ponad 20 lat gospodarki rynkowej, pozostały bastionami socjalizmu. Jakie, ujawniam w sobotę, i pokazuję jak wyplenić socjalizm z tych sektorów.
