---
postid: 3091
title: Przekroczone 7%, czas zacząć się bać
date: 2011-11-09T11:59:30+00:00
author: rybinski
layout: post
guid: 'http://www.rybinski.eu/?p=3091&lang=all'
permalink: /2011/11/przekroczone-7-czas-zaczac-sie-bac/
dsq_thread_id:
  - 3163282704
categories:
  - without categories
tags:
  - 7
  - cash
  - crisis
  - debt
  - Italy
  - trust
---
Oprocentowanie włoskich obligacji rządowych przekroczyło 7%, pomimo zaklęć wypowiadanych przez polityków, międzynarodowe instytucje finansowe i pomimo interwencji EBC. Ten wzrost rentowności nastąpił po tym, jak jedna z instytucji dokonujących obrotu obligacjami zażądała większych depozytów zabezpieczających od firm które za ich pośrednictwem handlują obligacjami Włoch.

Co będzie dalej. Na razie brutalnie realizuje się mój scenariusz wydarzeń, przewidziany prawie 2 lata temu. Kolejnym wydarzeniem w tym scenariuszu jest upadek Rzymu a potem upadek włoskiego i francuskiego systemu bankowego. Banki będą wymagały nacjonalizacji, tylko skąd rząd Włoch weźmie na to pieniądze skoro sam bankrutuje.

W tej chwili jedynym dostępnym działaniem, które na jakiś czas może powstrzymać panikę na rynku są masowe interwencje EBC. Ale [tutaj](http://ftalphaville.ft.com/blog/2011/11/08/732761/ecb-bond-buying-metaphors-in-motion/) zostało policzone, że EBC może skupić jeszcze jakieś 150 mld euro obligacji zanim zamieni się w potężną prasę drukarską, co może doprowadzić Niemców do wściekłości. Zatem EBC naboi ma niewiele i jak puści serię to starczy na krótko. A pamiętajmy, że bankowe szczury masowo uciekają w Włoch, Grecji, Portugalii i Hiszpanii, i jeszcze się z tego cieszą, co pokazują konferencje prasowe kolejnych banków pokazujących wyniki za III kwartał.

Moim zdaniem na skutek błędnej polityki zapobiegania kryzysowi w strefie euro osiągnęliśmy taki punkt utraty zaufania, że już nie ma powrotu. Teraz nie warto już zajmować się wieloma scenariuszami, trzeba założyć że będzie ciężki kryzys finansowy i do tego dostosować działania, swoje osobiste i swojej firmy.

Przypominam, że w takich czasach “CASH IS KING”.

Wniosek, jedyną zaporą między teraz a upadkiem sektora bankowego w kilku krajach Europy zachodniej jest Super Mario. Czas na jego ruch!

Pisałem o tym wielokrotnie, ale dla porządku dodam. Nawet jak Super Mario zacznie drukować jak oszalały, to rynki uspokoją się na chwilę, do publikacji danych o spadku PKB Włoch. I znowu będzie panika.

Jedynym skutecznym sposobem uratowania strefy euro jest mój pomysł NOWEGO EURO. Ale jak politycy unijni to zrozumieją to już będzie za późno.
