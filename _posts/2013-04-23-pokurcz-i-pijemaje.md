---
postid: 5873
title: POKURCZ i pijemaje
date: 2013-04-23T08:32:29+00:00
author: rybinski
layout: post
guid: http://www.rybinski.eu/?p=5873
permalink: /2013/04/pokurcz-i-pijemaje/
dsq_thread_id:
  - 3163309234
categories:
  - Uncategorized
tags:
  - China
  - euro
  - PMI
  - recession
  - slowdown
---
<p style="text-align: center;">
  <a href="/uploads/2013/04/PMI_euro_April_2013_flash.jpg"><img class="size-medium wp-image-5881 aligncenter" title="PMI_euro_April_2013_flash" src="/uploads/2013/04/PMI_euro_April_2013_flash-217x300.jpg" alt="" width="217" height="300" /></a>
</p>

Wczoraj w tygodniku DoRzeczy ukazał się mój obszerny artykuł o POKURCZ-u, czyli Patologicznej, Opresyjnej, Komunistycznej Unii Republik Centralnie Zarządzanych, znanej też jak strefa euro. Poniżej fragment. Dzisiaj pojawią się też kwietniowe odczyty PMI dla Chin i strefy euro. Na razie mamy sygnał, że Chiny solidnie zwalniają, Francja i kraje peryferyjne ą dalej w głębokiej recesji i Niemcy też wchodzą w recesję. Szczegóły są [tutaj](http://www.markiteconomics.com/Survey/Page.mvc/PressReleases).

_“Trudno prognozować co będzie dalej, ponieważ nie ma w historii Europy czy świata porównywalnego okresu na analizie którego można by oprzeć prognozy. Narzucają się pewne porównania do ostatniego okresu poprzedzającego upadek cesarstwa rzymskiego. Wtedy jedną z przyczyn upadku były wysokie koszty prowadzonych wojen, teraz wojen nie ma, ale są olbrzymie koszty rozrastającego się państwa, które niszczy prywatnego przedsiębiorcę.  Czyli trwają wojny wewnętrzne, z własnym narodem w POKURCZ-u. Wtedy przywleczona z Rosji zaraza zdziesiątkowała legiony, teraz inna zaraza, przywleczona przez banksterów niszczy ludzi i firmy. Ta zaraza to rosnące długi. W Cesarstwie Rzymskim najazdy plemion germańskich pustoszyły imperium, obecnie imperium POKURCZ-a jest pustoszone przez niemieckie pomysły zakończenia kryzysu. W cesarstwie rzymskim była fatalna demografia spowodowana antykoncepcją i ołowicą, podobnie jest obecnie w POKURCZ-u, ale zamiast ołowicy mamy lewacką walkę z rodziną i tradycją. Wtedy próbowano to rozwiązać za pomocą imigracji, ale się nie udało. Podobnie jest teraz.. I wtedy i teraz mieliśmy do czynienia z patologiczną dekadencją elit, które nie dostrzegały problemów, tylko żyły w swoim wyimaginowanym świecie. W Rzymie podejmowano wiele prób zatrzymania kryzysu przez psucie pieniądza, czyli zmniejszenie zawartości złota i srebra w  bitych monetach. Teraz podobnie, Bank Centralny POKURCZ-a pożyczył banksterom bilion euro, i dalej pożycza im pieniądze pod zastaw między innymi nic nie wartych obligacji rządu Grecji.  Tak potężna skala dodruku pieniądza powoduje, że rzymskie próby psucia monet wyglądają jak niewinne zabawy dzieci w piaskownicy. Wiele wskazuje na to, ze POKURCZ skończy jak imperium rzymskie. Tylko pamiętajmy, że po upadku Cesarstwa Rzymskiego nastały wieki ciemne. Jak będzie teraz, nie wiadomo”._
