---
postid: 5866
title: Możliwość napisania doktoratu z ekonomii pod moim kierunkiem
date: 2013-04-20T11:23:48+00:00
author: rybinski
layout: post
guid: http://www.rybinski.eu/?p=5866
permalink: /2013/04/mozliwosc-napisania-doktoratu-z-ekonomii-pod-moim-kierunkiem/
dsq_thread_id:
  - 3151221293
categories:
  - Uncategorized
tags:
  - cooperation
  - invitation
  - Ph.D
  - VIstula
---
Zapraszam do współpracy osoby które mają tytuł magistra ale myślą o doktoracie z ekonomii. Od października br. będzie możliwość pisania doktoratu pod moją opieką naukową na Akademii Finansów i Biznesu Vistula. Tutaj jest [broszura](http://resources.rybinski.eu/resources/viewResource:acb46466-a9a0-11e2-9571-001b24eff4d8) wyjaśniająca warunki przyjęcia i Seminaria Doktorskie PLUS na Akademii.

Osoby spełniające warunki formalne i zainteresowane pisaniem doktoratu we współpracy ze mną proszę o kontakt mailowy na adres rektorat (na serwerze) vistula.edu.pl, w tytule proszę napisać “Doktorat u prof. Rybińskiego”. Jestem zainteresowany współpracą z osobami, które chcą zrobić ciekawy projekt, który będzie miał znaczenie dla otoczenia społeczno-gospodarczego i będzie można wdrożyć jego wyniki. Na przykład zapraszam do współpracy osoby pracujące w firmach, które chcą prowadzić badania z obszaru ekonomii/finansów/zarządzania na potrzeby swojej firmy. Jest możliwość eksternistycznej formuły uzyskania stopnia doktora. Niektóre firmy finansują  doktorat w takiej formule.

Poniżej moje [przesłanie](http://www.i.vistula.edu.pl/phd/content/od-rektora) do przyszłych doktorantów na Akademii Finansów i Biznesu Vistula.

_**Po co Ci doktorat z ekonomii?**_

_Jeżeli oczekujesz, że z doktoratem zrobisz błyskawiczną  karierę na jakiejś uczelni, to się mylisz. Kariera naukowa to długi rejs, a po drodze napotkasz liczne rafy. Jeżeli chcesz się poczuć lepiej, bo pragniesz mieć “dr” przed imieniem na wizytówce, to zastanów się czy warto dla tego celu poświęcić kilka lat swojego życia i trochę pieniędzy. Jeżeli oczekujesz, że po doktoracie rzucą się na Ciebie pracodawcy z ofertami świetnie płatnej pracy, to możesz się zawieść, oni oczekują szeregu rozwiniętych miękkich kompetencji, a nie doktoratu. Więc po co? Jeżeli chcesz spędzić trochę czasu wśród ludzi dzięki którym odkryjesz u siebie nowe możliwości i zdolności, jeżeli pasjonuje Cię nauka i wyzwania intelektualne, jeżeli pragniesz tworzyć nową wiedzę, która będzie miała realny wpływ na otaczającą nas rzeczywistość gospodarczą, jeżeli nie przeszkadzają ci maile od promotora o trzeciej nad ranem, lub długie dyskusje naukowe w oparach kofeiny, to być może doktorat z ekonomii na Vistuli jest właśnie dla Ciebie. Ale dobrze się zastanów._
