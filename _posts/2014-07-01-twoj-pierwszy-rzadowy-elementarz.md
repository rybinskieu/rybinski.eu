---
postid: 7394
title: Twój pierwszy rządowy elementarz
date: 2014-07-01T10:09:04+00:00
author: rybinski
layout: post
guid: http://www.rybinski.eu/?p=7394
permalink: /2014/07/twoj-pierwszy-rzadowy-elementarz/
dsq_thread_id:
  - 3150802366
categories:
  - Uncategorized
tags:
  - book
  - education
  - government
  - primary
---
<p style="text-align: center;">
  <a href="/uploads/2014/07/elementarz.jpg"><img class="size-medium wp-image-7395 aligncenter" title="elementarz" src="/uploads/2014/07/elementarz-210x300.jpg" alt="" width="210" height="300" /></a>
</p>

Przejrzałem dwie pierwsze części [rządowego elementarza](http://naszelementarz.men.gov.pl/). Jest ultralemingowy. Ale takie jest prawo rządzących elit, nawet jeżeli reprezentują tylko niecałe 20 procent społeczeństwa, narzucają milczącej większości swoją wizję edukacji ich dzieci. Nie znajdziecie tam obrazka dziecka idącego w niedzielę do kościoła z rodzicami, ale za to dziećmi opiekują się prawie wyłącznie tatusiowie. Nie ma Bożego narodzenia, tylko choinka i prezenty. Ale nie to jest największą wadą tej propozycji, która ma też bardzo dużo zalet. Największą wadą jest to, że nie próbujemy od najmłodszych lat wprowadzić młodych ludzi w nurt myślenia przedsiębiorczego, nie zapraszamy ich do odkrywania swoich talentów i wykorzystywania ich.

Gdy moja córka miała kilka lat, to bawiliśmy się w bank, prowadził go borsuk, miś lokował w banku pieniążki, a lis pożyczał.  Córka uczyła się dodawać nie na suchych liczbach, nie na jabłkach i pomarańczach, tylko na przykładzie pieniążków w banku. Gdy córka miała osiem lat, piekła ciasta i sprzedawała znajomym, razem liczyliśmy w Excelu przychody, koszty i zysk, który ulokowała w banku na procent. Teraz 12-letnia córka pisze książkę o psach, wymyśliła z moja pomocą ciekawy model biznesowy i spróbuje na tym zarobić. Była też na kursie fotografowania i pracuje nad swoim pierwszym albumem. Takie działania, już od pierwszej klasy, powinny być inspirowane przez odpowiednio napisany podręcznik. A nie są.

Marnujemy dobrą okazję rozpoczęcia edukacji finansowej i przedsiębiorczej w młodym wieku. Dlatego potem się nie dziwmy, że ludzie lokują pieniądze w Amber Goldach, biorą kredyty oprocentowane na 80 procent rocznie.

Będą jeszcze dwie części rządowego elementarza, wiosna i lato. Mam nadzieję, że chociaż w jednej z nich znajdą się jakieś elementy mądrej edukacji finansowej i opisy działań wyrabiających w dzieciach nawyk bycia przedsiębiorczym.
