---
postid: 5622
title: Obniżka stóp, za późno, za mało i bez znaczenia
date: 2013-03-06T20:19:07+00:00
author: rybinski
layout: post
guid: http://www.rybinski.eu/?p=5622
permalink: /2013/03/obnizka-stop-za-pozno-za-malo-i-bez-znaczenia/
dsq_thread_id:
  - 3163306879
categories:
  - monetary policy
tags:
  - interest rates
  - NBP
  - transmission
---
[Tutaj](http://www.obiektywnie.com.pl/artykuly/nasz-wywiad-z-profesorem-krzysztofem-rybinskim.html) jest wywiad ze mną na portalu obiektywnie.com.pl, na temat wielu obszarów które trzeba w Polsce naprawić.

<p style="text-align: center;">
  <a href="/uploads/2013/03/projekcje_NBP.jpg"><img class="aligncenter  wp-image-5623" title="projekcje_NBP" src="/uploads/2013/03/projekcje_NBP.jpg" alt="" width="472" height="153" /></a>
</p>

NBP opublikował nową projekcję inflacji, na razie tylko 50-procentowe przedziały prawdopodobieństwa dla inflacji i PKB. Ale wystarczy żeby się zorientować. Wzrost PKB w 2013 roku ma być w okolicach 1,3 procent, a potem przyspieszy do 2,6 procent i 3,2 procent w latach 2014-15. Inflacja ma pozostać bardzo niska, w okolicach 1,5 procent przez trzy lata. Taka projekcja faktycznie uzasadnia obniżkę stóp procentowych o 50 pb.

<!--more-->

Może się wydawać, że obniżna stóp do poziomu najniższego w historii oraz decyzja KNF o poluzowaniu kryteriów przyznawania kredytów dla osób fizycznych (głosami 4:3 wbrew przewodniczącemu i wiceprzewodniczącym KNF, głosami członków rządowych i prezydenckiego) powinna przyspieszyć akcję kredytową, a potem wzrost gospodarczy. Niestety, te oczekiwania mogą okazać się płonne, ponieważ 75 procent sektora bankowego to banki, które są własnością kapitału zagranicznego. A w [raporcie](http://www.bis.org/publ/qtrpdf/r_qt1212.pdf) (str. 43 raportu) Banku Rozrachunków Międzynarodowych z grudnia zeszłęgo roku pokazano, że finansowanie bankowe odpływa z EŚiW, na skutek trudnej sytuacji banków matek w rodzimych krajach. Zatem obnizenie stóp procentowych i poluzowanie kryteriów będzie mogło wpłynąć na działania dwóch polskich banków komercyjnych i na banki spółdzielcze. 75 procent sektora będzie miało dalej zakręcone kurki z kredytami, bo tak abędzie polityka ich spółek matek.

Podsumowując, w takiej sytuacji jak obecnie, transmisja impulsów polityki pieniężnej na wzrost gospodarczy i na inflację jest zaburzona i przez to polityka pieniężna jest mało skuteczna. Skala zmian stóp, żeby to miało znaczenie,  musi być większa niż kiedyś, dlatego już wiele miesięcy temu sugerowałem obniżkę do poziomu 2-2,5 procent w jednym ruchu. A tak będzie sporo szumu, a efekt żaden. Ale, jak mawiał pewien klasyk, _“striemitsa nada”_.

I jeszce jedna uwaga. Banki wiedzą, że generał był przeciwny znaczącemu poluzowaniu kryteriów udzielania pożyczek dla osób fizycznych. I mimo, że KNF te kryteria poluzowała, to banki wiedzą, że operacyny nadzór nad nimi sprawuje generał. I będą wolały się nie narażać generałowi.

 
