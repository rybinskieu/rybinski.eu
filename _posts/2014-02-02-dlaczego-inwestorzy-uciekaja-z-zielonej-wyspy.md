---
postid: 6955
title: Dlaczego inwestorzy uciekają z zielonej wyspy?
date: 2014-02-02T19:51:49+00:00
author: rybinski
layout: post
guid: http://www.rybinski.eu/?p=6955
permalink: /2014/02/dlaczego-inwestorzy-uciekaja-z-zielonej-wyspy/
dsq_thread_id:
  - 3150819634
categories:
  - Uncategorized
tags:
  - FDI
  - NBP
  - Poland
  - UNCTAD
---
W opublikowanym kilka dni temu [raporcie](http://resources.rybinski.eu/resources/viewResource:cbc1dde4-8c0c-11e3-b3a3-001b24eff4d8) UNCTAD pokazano, że w 2013 roku bezpośrednie inwestycje zagraniczne (BIZ) w skali globalnej wzrosły o ponad 10 procent. Poniżej tabelka:

<p style="text-align: center;">
  <a href="/uploads/2014/02/UNCTAD_FDI_2013.jpg"><img class="size-medium wp-image-6956 aligncenter" title="UNCTAD_FDI_2013" src="/uploads/2014/02/UNCTAD_FDI_2013-300x217.jpg" alt="" width="300" height="217" /></a>
</p>

Jak widać drugi rok z rzędu więcej BIZ-ów trafia na rynki wchodzące, niż do krajów rozwiniętych. Wśród prymusów inwestycji bezpośrednich są Chiny które (razem z HK) wyprzedzają USA. Na trzecim miejscu po raz pierwszy w historii jest Rosja.

A tymczasem, w innej części galaktyki, na planecie zwanej Zieloną Wyspą obserwujemy nieco odmienne tendencje:

<p style="text-align: center;">
  <a href="/uploads/2014/02/BIZ_w_Polsce.jpg"><img class="wp-image-6957 aligncenter" title="BIZ_w_Polsce" src="/uploads/2014/02/BIZ_w_Polsce-300x175.jpg" alt="" width="300" height="175" /></a>
</p>

Po raz pierwszy od kiedy NBP podaje dane w obecnej metodologii mamy ujemne BIZ-y (dane za pierwsze 11 miesięcy). Według NBP na te dane miała wpływ jednorazowa transakcja, która spowodowała że “odpłynęło” 3 mld dolarów. Ale warto zaobserwować, że: w 2012 roku po raz pierwszy od 2004 roku roczna kwota BIZ spadła poniżej 10 mld dolarów, a w 2013 roku są ujemne. Te dane są, jakby to powiedzieć, w delikatnej sprzeczności w medialną propaganda sukcesu, pokazującą jak wiele BIZ-ów jest lokowanych w Polsce. Szczególnie imponują magazyny Amazona pod Poznaniem, gdzie pracę znajdzie 10,000 pakowaczy. Polacy nareszcie zrealizowali swoje rozwojowe aspiracje! No, ale przynajmniej absolwent wyższej uczelni będzie miał wybór zawodu, między kelnerem a pakowaczem. A tak na poważnie, ciekawe dlaczego w sytuacji gdy globalne inwestycje przyspieszają, a w Rosji wręcz eksplodują, to kapitał długoterminowy z Polski zaczyna odpływać. Ciekawe czy ktoś to badał?
