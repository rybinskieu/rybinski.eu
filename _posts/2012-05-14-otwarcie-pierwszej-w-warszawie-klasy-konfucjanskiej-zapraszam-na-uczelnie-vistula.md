---
postid: 4251
title: 'Otwarcie pierwszej w Warszawie Klasy Konfucjańskiej – zapraszam na Uczelnię Vistula'
date: 2012-05-14T18:51:25+00:00
author: rybinski
layout: post
guid: http://www.rybinski.eu/?p=4251
permalink: /2012/05/otwarcie-pierwszej-w-warszawie-klasy-konfucjanskiej-zapraszam-na-uczelnie-vistula/
dsq_thread_id:
  - 3152311844
categories:
  - Uncategorized
tags:
  - China
  - Confucius
  - cooperation
  - students
  - Tianjin
  - VIstula
---
**We wtorek 15 maja br. o godz. 10.30  na Uczelni Vistula zostanie otwarta pierwsza w Warszawie Klasa Konfucjańska, której celem jest promowanie chińskiej kultury, tradycji i języka. Na uroczystości pojawią się przedstawiciele Ministerstwa Kultury, Ministerstwa Spraw Zagranicznych oraz pracownicy Ambasady Chin w Polsce. Uczelnia Vistula jako pierwsza niepubliczna uczelnia wyższa w Polsce otwiera Klasę Konfucjańską.**

Projekt Klas i Instytutów Konfucjusza narodził się w 2004 roku z pomysłu Hanban – pozarządowej organizacji chińskiej, której głównym zadaniem jest działanie na rzecz promocji języka chińskiego, jak również chińskiej kultury i tradycji. Do tej pory na całym świecie powstało około 350 takich jednostek, z czego w Polsce przy państwowych uczelniach wyższych działają 4 Instytuty Konfucjusza – w Poznaniu, Wrocławiu, Krakowie i Opolu. Klasa Konfucjańska na Uczelni Vistula to pierwszy taki projekt uczelni prywatnej w Polsce. Partnerem warszawskiej uczelni jest chiński Uniwersytet Tianjin, założony w 1895 roku.

_- Powołanie Klasy Konfucjańska to kolejny krok w kierunku umiędzynarodowienia Uczelni Vistula. Poprzez tę działalność chcemy stać się platformą porozumienia oraz wzajemnego poznania między naszymi kulturami_ – mówi prof. Krzysztof Rybiński, Rektor Uczelni Vistula.

W ramach Klasy Konfucjańskiej na Uczelni Vistula uruchomione zostaną bezpłatne kursy języka chińskiego na dwóch poziomach zaawansowania oraz kurs chińskiej sztuki walki – wushu. Ten ostatni prowadzony będzie przez mistrza Yang Fan, posiadającego 5 dan w wushu.

**Uroczyste otwarcie Klasy Konfucjańskiej odbędzie się na terenie kampusu Uczelni Vistula (ul. Stokłosy 3) we wtorek 15 maja o godzinie 10.30.** Udział w nim wezmą przedstawiciele polskich oraz chińskich władz.
