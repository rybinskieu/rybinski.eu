---
postid: 2979
title: Krótkotrwała euforia po szczycie
date: 2011-10-27T13:04:05+00:00
author: rybinski
layout: post
guid: 'http://www.rybinski.eu/?p=2979&lang=all'
permalink: /2011/10/krotkotrwala-euforia-po-szczycie/
dsq_thread_id:
  - 3163282249
categories:
  - Bez kategorii
tags:
  - crisis
  - eurozone
  - Greece
  - Italy
  - summit
---
Szczyt szefów krajów strefy euro podjął następujące, na razie niewiążące decyzje:

- dokapitalizować banki kwotą 100 mld euro, tymczasem żeby banki mogły wytrzymać uderzenie związane z bankructwem Grecji i Włoch trzeba ponad bilion euro

- zwiększyć siłę finansową funduszu stabilizacyjnego 4-5 krotnie z obecnych 250 mld euro pozostałych do wykorzystania, podczas gdy trzeba by siłę tego funduszu zwiększyć 10-15 krotnie (ae nie ma takich pieniędzy)

- zmusić banki do “dobrowolnego” ograniczenia długu Grecji o 50%, tymczasem większość będzie się zastanawiała jak to możliwe że po tej redukcji o połowę, dług publiczny Grecji spadnie do 120% PKB za dekadę. Przypomnijmy, że problem pojawił się właśnie jak dług Grecji osiągnął poziom 120% PKB.

- Premier Włoch zobowiązał się do reform, które zostały dziś rano wyśmiane we włoskiej prasie jako lista życzeń niemożliwych do spełnienia.

- Nowy prezes EBC, Mario Draghi, Włoch, obiecał że EBC będzie dalej kupował obligacje Włoch. O skali nie mówił nic.

Podsumowując, oceniam że podjęte decyzje spowodują krótkotrwała euforię na rynkach, a potem powróci panika. Świadczy o tym utrzymujące się [wysokie oprocentowanie](http://www.bloomberg.com/apps/quote?ticker=GBTPGR10:IND) obligacji Włoch.

Żadna z propozycji nie rozwiązuje sedna problemu, czyli braku wzrostu gospodarczego we Włoszech. Dlatego przewiduję, że w kolejnych 12-18 miesiącach będą się odbywały kolejne szczyty poświęcone kolejnym, coraz głębszym, fazom kryzysu finansowego w strefie euro. Jak już będzie za późno, to przywódcy unijni dojdą do wniosku, że jest tylko jedno rozwiązanie, czyli dewaluacja (wewnętrzna lub zewnętrzna) w zadłużonych krajach południa Europy. Ale będzie już za późno.
