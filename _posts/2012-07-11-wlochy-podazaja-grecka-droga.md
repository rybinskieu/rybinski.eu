---
postid: 4511
title: Włochy podążają grecką drogą
date: 2012-07-11T12:46:06+00:00
author: rybinski
layout: post
guid: http://www.rybinski.eu/?p=4511
permalink: /2012/07/wlochy-podazaja-grecka-droga/
dsq_thread_id:
  - 3163298627
categories:
  - Uncategorized
tags:
  - crisis
  - eurogeddon
  - IMF
  - Italy
  - recession
---
Właśnie ukazał się [raport](http://www.imf.org/external/np/sec/pn/2012/pn1273.htm) MFW na temat sytuacji Włoch w ramach tzw. konsultacji z artykułu IV. Poniżej przedstawiam tabelkę z prognozami MFW, pamiętajmy że są one obciążone urzędowym optymizmem, żeby nie straszyć rynków, a dopiero w tekście raportu mówi się o ryzyku wstrząsów, które mogą doprowadzić do gorszej sytuacji gospodarczej niż prognozowana.

<p style="text-align: center;">
  <a href="/uploads/2012/07/Italy_IMF_art4_report.png"><img class="size-medium wp-image-4512 aligncenter" title="Italy_IMF_art4_report" src="/uploads/2012/07/Italy_IMF_art4_report-300x238.png" alt="" width="300" height="238" /></a>
</p>

W prognozie MFW dług publiczny Włoch w latach 2009-2013 rośnie ze 116% PKB do 126% PKB. MFW nie podał prognozy oprocentowania długu, ale sądząc po wynikach aukcji w minionych kwartałach to średnie oprocentowanie długu Włoch będzie znacząco rosło, pomimo operacji LTRO i interwencji EBC. Więc oszczędności z reform pójdą na spłatę większych odsetek.

Nawet w tym urzędowo optymistycznym scenariuszu, dług publiczny Włoch znacząco rośnie, a gdyby recesja okazała się głębsza lub dłuższa, dług publiczny może eksplodować powyżej 130% PKB. Jednocześnie drugi [raport](http://www.imf.org/external/pubs/ft/scr/2012/cr12168.pdf) MWF pokazuje, że udział w czerwcu 2011 roku nieco ponad połowa wszystkich obligacji włoskiego rządu była w rękach inwestorów zagranicznych. W lutym 2012 roku ten udział spadł do 37 procent. To oznacza, że włoski system bankowy jest „zapakowany po dekielek” w obligacje swojego rządu, i jednocześnie dusi gospodarkę ograniczając kredyt dla firm., co ilustruje poniższy wykres z raportu MFW. Podobnie jak w Hiszpanii, los włoskich banków zależy od oprocentowania obligacji włoskiego rządu, jeżeli to oprocentowanie znacznie wzrośnie, włoski system bankowy upadnie.

<p style="text-align: center;">
  <a href="/uploads/2012/07/Italy_bank_lending_to_firms.png"><img class="size-full wp-image-4513 aligncenter" title="Italy_bank_lending_to_firms" src="/uploads/2012/07/Italy_bank_lending_to_firms.png" alt="" width="286" height="241" /></a>
</p>

Cóż, po tym raporcie podtrzymuję swoją opinię sprzed ponad roku, że Włochy czeka bankructwo, podobne do Grecji i prawdopodobne wyjście ze strefy euro.

 

 
