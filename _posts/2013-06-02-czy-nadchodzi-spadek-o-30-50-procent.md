---
postid: 6070
title: Czy nadchodzi spadek o 30-50 procent?
date: 2013-06-02T14:40:27+00:00
author: rybinski
layout: post
guid: http://www.rybinski.eu/?p=6070
permalink: /2013/06/czy-nadchodzi-spadek-o-30-50-procent/
dsq_thread_id:
  - 3160743891
categories:
  - Uncategorized
tags:
  - all time high
  - crash
  - danger zone
  - leverage
  - LOT
  - speculation
---
Dzisiaj wracałem ze Stambułu samolotem Turkish Airlines. Leciałem biznesem i muszę niestety ze smutkiem stwierdzić, że serwis w Turkish Airlines bije na głowę jakość serwisu w PLL LOT. Piszę to ze smutkiem jako współwłaściciel LOT-u, bo odziedziczyłem po tacie tyci pakiecik akcji tej firmy, tata pracował w LOT ponad 40 lat. Jako pracodawca obecnego prezesa LOT, którego zresztą dobrze znam, chyba do niego zadzwonię i zwrócę mu na to uwagę.

Ale ten wpis nie będzie o LOT, tylko o niebezpiecznych rynkach finansowych, o czym już pisałem wielokrotnie. Na pokładzie przeczytałem ciekawy artykuł w International Herald Tribune, który pokazuje, że tzw. lewarowane zakupy akcji przez amerykańskich inwestorów sięgnęły rekordu wszech czasów. Wartość kredytów zaciągniętych na spekulacje giełdowe w USA przekroczyła 384 miliardy dolarów i wynosi więcej niż tuz przed krachem 2008 roku i więcej niż przed krachem 2001 roku. Poniżej wykres, tylko dla osób o mocnych nerwach:

 

<p style="text-align: center;">
  <a href="/uploads/2013/06/Margin_debt_USA.jpg"><img class="size-medium wp-image-6071 aligncenter" title="Margin_debt_USA" src="/uploads/2013/06/Margin_debt_USA-300x165.jpg" alt="" width="300" height="165" /></a>
</p>

 

W poprzednich dwóch epizodach, gdy kredyt na spekulacje akcjami sięgał takich rozmiarów w ciągu następnych 12 miesięcy SP500 spadał o 30-50 procent, wykres poniżej:

<!--more-->

<p style="text-align: center;">
  <a href="/uploads/2013/06/SP_post_leverage_bubble.jpg"><img class="size-medium wp-image-6072 aligncenter" title="SP_post_leverage_bubble" src="/uploads/2013/06/SP_post_leverage_bubble-300x202.jpg" alt="" width="300" height="202" /></a>
</p>

Artykuł w IHT stwierdza na pocieszenie, że obecnie zyski firm są znacznie większe niż w w okresach poprzedzających poprzednie krachy, ale trzeba pamiętać,  że znaczna część tych zysków jest fikcyjna dzięki bardzo niskim stopom procentowym i drukowi pieniądza. Jeżeli dojdzie do wzrostu stóp procentowych, zyski gwałtownie spadną. Oczywiście analiza porównawcza wykresów jest bardzo ułomna, ale każdy inwestor powinien ponownie zastanowić się czy obecne wyceny giełdowe korespondują z realną gospodarką, czy są wynikiem spekulacji na lewarze o skali największej w historii ludzkości. Co będzie gdy część spekulantów zacznie spłacać zaciągnięte kredyty?

 

 
