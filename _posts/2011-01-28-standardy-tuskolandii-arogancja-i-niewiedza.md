---
postid: 2114
title: 'Standardy Tuskolandii – arogancja i niewiedza'
date: 2011-01-28T19:44:21+00:00
author: rybinski
layout: post
guid: 'http://www.rybinski.eu/?p=2114&lang=all'
permalink: /2011/01/standardy-tuskolandii-arogancja-i-niewiedza/
dsq_thread_id:
  - 3163284886
categories:
  - Bez kategorii
tags:
  - arrogance
  - ignorance
  - policy
  - politics
---
Do napisania tego postu zainspirował mnie [artykuł](http://www.newsweek.pl/opinie/u-nas-w-tuskolandii,70862,1) redaktora Piotra Aleksandrowicza z Newsweeka sprzed paru dni. Redaktor opisuje arogancję i niewiedzę władzy. Arogancję, ponieważ łamiąc prawo nie udostępnili dziennikarzowi materiałów na podstawie których rząd podjął kluczową dla kilkunastu milionów ludzi decyzję o demontażu systemu emerytalnego. Niewiedzę, ponieważ jest to kolejny przykład (po VAT i wieloletnim planie finansowym) decyzji, która zapada w bardzo krótkim czasie z pominięciem debaty eksperckiej lub całkowicie ignorując argumenty ekspertów.

To są nowe standardy postępowania. W poniedziałek misniter Boni ogłasza możliwość podwyżki podatków, w piątek zarząd PO podejmuje decyzję o podwyżce podatku VAT, w sposób który wręcz urąga zdrowemu rozsądkowi. Argumentów eksperckich nikt nie słucha, oni w PO wiedzą lepiej. Najlepiej.

Sejm obraduje nad Wieloletnim Planem Finansowym Państwa, ale tego planu nikt nie widział przed debatą. Bo on nie istnieje. Rząd ma ten dokument gotowy dopiero kilka dni po debacie.

A teraz OFE. Dramatyczna w skutkach decyzja ma być podjęta w pośpiechu, z pogardą dla argumentów eksperckich. Skąd ten pośpiech. Bo jak się tego chybcikiem nie zrobi, to dług publiczny przekroczy 55% PKB i Tusk i PO będzie miała problem przed wyborami.

Nawiązując do minionego okresu można powiedzieć, że nadbudowa traktuje bazę jak stado baranów.
