---
postid: 5168
title: Czy rozpocznie się proces repolonizacji banków?
date: 2012-12-21T11:01:12+00:00
author: rybinski
layout: post
guid: http://www.rybinski.eu/?p=5168
permalink: /2012/12/czy-rozpocznie-sie-proces-repolonizacji-bankow/
dsq_thread_id:
  - 3163292486
categories:
  - Uncategorized
tags:
  - banks
  - BIS
  - crisis
  - cros-border flows
  - foreign banks
---
Kilka postów temu pisałem, że po raz pierwszy od kiedy dostępne są dane spada wielkość udzielonego kredytu konsumpcyjnego w Polsce (realnie, w ujęciu rok do roku). Dramatycznie spada kredyt mieszkaniowy. [Raport](http://resources.rybinski.eu/resources/viewResource:fd46dc90-4b51-11e2-9280-001b24eff4d8) Banku Rozrachunków Międzynarodowych z grudnia pokazuje dlaczego, najlepiej pokazuje to poniższy wykres z tego raportu:

<p style="text-align: center;">
  <a href="/uploads/2012/12/BIS_bank_cross_border_flows.jpg"><img class="size-medium wp-image-5169 aligncenter" title="BIS_bank_cross_border_flows" src="/uploads/2012/12/BIS_bank_cross_border_flows-292x300.jpg" alt="" width="292" height="300" /></a>
</p>

Kraje naszego regionu są w górnym lewym rogu. Słupki niebieskie to czynniki związane z naszymi krajami, które “przyciągają finansowanie”. Słupki, fioletowe (przepraszam znawców  koloru jeżeli to jest np. bordo, w każdym razie te ciemniejsze) opisują czynniki związane z bankami matkami w strefie euro. Co widać? Otóż boom kredytowy lat 2006-2007 był po części związany z efektem przyciągania, a po części z efektem wpychania. Spadek finansowania po upadku Lehmana był w całości związany ze spadkiem popytu w krajach naszego regionu. Teraz spadek finansowania jest w całości z “winy” banków matek, które wycofują się z naszego regionu. Ponieważ delewarowanie bilansów banków w strefie euro jeszcze się na dobre nie rozpoczęło, można spodziewać się, że ten efekt nasili się w kolejnych latach. Warto zwrócić uwagę, że banki wycofywały się z naszego regionu, mimo że dostały bilion euro prawie darmowych pożyczek od EBC. Zatem to nie jest kryzys płynności, tylko długoterminowa decyzja strukturalna. Być może zjawisko repolonizacji banków, o którym Stefan Kawalec [mówi](http://www.youtube.com/watch?v=LsNv8ZyPwnw&list=PLBAFF3C2F0F54AA1F&index=1) od jakiegoś czasu przybierze na sile w przyszłym roku.

 
