---
postid: 4881
title: Polskie firmy spodziewają się złej koniunktury
date: 2012-10-17T10:27:03+00:00
author: rybinski
layout: post
guid: http://www.rybinski.eu/?p=4881
permalink: /2012/10/polskie-firmy-spodziewaja-sie-zlej-koniunktury/
dsq_thread_id:
  - 3163288969
categories:
  - Uncategorized
tags:
  - busienss sentiment
  - firms
  - NBP
  - pessimism
  - Poland
  - recession
---
Dzisiaj od siebie nie napiszę nic. Niech przemówi dzisiejszy raport NBP badający koniunkturę w polskich firmach. Na początek wykres oczekiwań przyszłej sytuacji gospodarczej, a potem komentarz przeniesiony z syntezy raportu.

<p style="text-align: center;">
  <a href="/uploads/2012/10/NBP_WPSE.jpg"><img class="size-medium wp-image-4882 aligncenter" title="NBP_WPSE" src="/uploads/2012/10/NBP_WPSE-300x192.jpg" alt="" width="300" height="192" /></a>
</p>

W III kw. kondycja sektora przedsiębiorstw pozostawała na zbliżonym poziomie co na przestrzeni ostatnich trzech lat. Utrzymaniu się dobrych ocen sprzyjała niewielka poprawa zdolności do regulowania zobowiązań. Jednocześnie kolejny kwartał z rzędu pogłębił się pesymizm oczekiwań i krótkoterminowych prognoz, w tym zwłaszcza w obszarze obserwowanych i spodziewanych trudności ze znalezieniem odbiorców na oferowane produkty i usługi. Wskutek przewidywanego pogorszenia koniunktury kolejny kwartał z rzędu przedsiębiorstwa ograniczyły swoje plany rozwojowe.

<!--more-->

Ze względu na silną koncentrację zjawisk ekonomicznych sytuacja w grupie bardzo dużych przedsiębiorstw przyciąga szczególną uwagę. Od kilku kwartałów niepokoić mogą narastające wśród tych jednostek problemy, w tym spadek dynamiki sprzedaży, środków pieniężnych oraz miar rentowności. Nakładają się na to obawy co do dalszego pogorszenia koniunktury w ciągu najbliższych miesięcy. Mimo że sytuacja największych firm pod wieloma względami (w tym zwłaszcza z punktu widzenia zyskowności, czy płynności) nadal jest wyraźnie lepsza niż w przypadku mniejszych podmiotów, to przy braku pozytywnych sygnałów przedsiębiorstwa te mogą częściej obierać strategię wyczekiwania, co będzie przekładać się niekorzystnie na sytuację całego sektora przedsiębiorstw.

Kolejny kwartał z rzędu zwiększyła się liczba przedsiębiorstw borykających się z barierą popytu lub oczekujących na jej pojawienie się w najbliższej przyszłości. Największe obawy z tym związane dotąd deklarowały przedsiębiorstwa budowlane, ale w III kw. zauważalny był również wzrost problemów wśród przedsiębiorstw przetwórczych oferujących trwałe dobra konsumpcyjne, czy we wspomnianej już grupie największych podmiotów. Niekorzystne zmiany w obszarze popytu znalazły już odzwierciedlenie w postaci spadku (choć niewielkiego) stopnia wykorzystania mocy produkcyjnych.
