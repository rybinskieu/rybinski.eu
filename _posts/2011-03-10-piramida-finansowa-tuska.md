---
postid: 2209
title: Piramida finansowa Tuska
date: 2011-03-10T18:52:31+00:00
author: rybinski
layout: post
guid: 'http://www.rybinski.eu/?p=2209&lang=all'
permalink: /2011/03/piramida-finansowa-tuska/
dsq_thread_id:
  - 3163285716
categories:
  - without categories
tags:
  - fraud
  - Grobelny
  - pensions
  - Ponzi shceme
  - theft
  - Tusk
---
Po kilku miesiącach udawanej debaty i pseudo-argumentów czas powiedzieć Polakom prawdę o propozycjach rządu. Propozycja rządowa zmian w systemie emerytalnym nie różni się co do zasady niczym od Bezpiecznej Kasy Oszczędności Grobelnego, która była oszukańczą piramidą finansową. Przypomnijmy, że Grobelny oferował bardzo wysokie odsetki od lokat, dużo wyższe niż banki, i tak długo jak przychodzili nowi klienci, mógł obecnym klientom te odsetki wypłacać. Ale gdy napływ klientów ustał, BKO stała się niewypłacalna i Grobelny uciekł za granicę. Ludzie odzyskali tylko 1/4 swoich oszczędności.

Propozycja rządu polega na tym, żeby zabrać środki z OFE, pieniądze wydać na bieżące potrzeby, a na kontach komputerowych z ZUS zapisać, że ZUS w przyszłości wypłaci wysokie odsetki, liczone jako suma wzrostu PKB i wzrostu inflacji. Tak wysokie odsetki trzeba było przyjąć w kalkulacjach rządu, żeby sztucznie wykazać, że w nowym systemie emerytury nie będą niższe niż w starym (dziwię się że nie przyjęto jeszcze wyższych odsetek, np. 20%, wtedy emerytury na papierze byłyby jeszcze wyższe). Tak długo jak napływają nowi klienci – czyli pracujący płacący podatki i składki ZUS – można wypłacać te wysokie odsetki, ale gdy społeczeństwo się zacznie szybko starzeć i gwałtownie spadnie liczba płacących składki, a dużo osób naraz zgłosi się po te odsetki, to będzie taka sama sytuacja jak w przypadku Grobelnego. Ludzie odzyskają tylko część zapisanych w ZUS składek. W uzasadnieniu które przygotował rząd tego nie widać, bo celowo przyjęto skrajnie optymistyczne i nierealistyczne założenia, które radykalnie odstają od założeń OECD i Komisji Europejskiej.

Czym piramida finansowa Tuska różni się od piramidy Grobelnego. Trzeba rzeczami. Po pierwsze, piramida Tuska jest na gigantyczną skalę, Grobelny przy tym to pikuś, ba nawet pikusiątko. Po drugie, piramida Grobelnego zawaliła się po kilku miesiącach, Tuska zawali się po kilkudziesięciu latach. Po trzecie, Grobelny był przestępcą, a Tusk robi to nie łamiąc prawa, on nowe prawo tworzy.

Mam nadzieję, że czytelnicy tego bloga teraz już rozumieją, dlaczego rozpocząłem przygotowania do pozwu zbiorowego. Nie chcę aby moje pieniądze zostały ulokowane w piramidzie finansowej Tuska, bo nie chcę ich stracić. Osoby które myślą podobnie proszę o poparcie na portalu ideosfera.pl
