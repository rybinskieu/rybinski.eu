---
postid: 4540
title: Banksterzy i politycy
date: 2012-07-21T12:10:33+00:00
author: rybinski
layout: post
guid: http://www.rybinski.eu/?p=4540
permalink: /2012/07/banksterzy-i-politycy/
dsq_thread_id:
  - 3163299087
categories:
  - Uncategorized
tags:
  - crisis
  - eurogeddon
  - IMF
---
Od pięciu lat trwa walka z kryzysem, który pogłębia  się i właśnie wpycha Europę w kolejną recesję. Kryzys można było już dawno zatrzymać, pisałem o tym wielokrotnie, ale kompleks bankowo-polityczny zarządzany przez banksterów nie dopuścił do podjęcia dobrych decyzji. Skala nowej korupcji intelektualnej i finansowej osiągnęła takie rozmiary, że nawet ludzi którzy od lat są częścią tego systemu porzucają intratne stanowiska otwarcie krytykując to co się dzieje. Peter Doyle, ekonomista MFW, który spędził w Funduszu 20 lat, w tym na stanowiskach dyrektorskich ostatnio odszedł, zarzucając Funduszowi ukrywanie prawdy przed ludźmi i podejmowanie upolitycznionych decyzji. W swoim liście otwartym napisał „jest mi wstyd, że byłem związany z tą organizacją”. Powtarzam mój protest, Polska nie powinna pożyczać MFW 6 mld euro po to, żeby MFW odpożyczył te środki Hiszpanii i Włochom, stracimy na tym co najmniej 2 mld złotych, a obecna strategia realizowana przez kompleks bankowo-polityczny może doprowadzić do tego, że te straty dla nas będą jeszcze większe.

Ludzie nie zdawali sobie sprawy z tego, że żyją w finansowym matriksie, że demokracja jest fasadowa i że wielki kapitał zachodu, a banksterzy w szczególności, stworzył system przymusu finansowego który stopniowo ogranicza wolność człowieka. Teraz, gdy ten system upada, ludzi zaczynają coraz szerzej otwierać oczy, najpierw ze zdziwienia, ale już niedługo w tych oczach zagości strach. Strach przez drastycznym spadkiem poziomu życia, strach że mogą stracić oszczędności całego życia.

Ci którzy to zrozumieją odpowiednio wcześnie, mają jeszcze szanse uchronić swoje oszczędności przed skutkami działań kompleksu bankowo-politycznego. Przypomnę, że zwykły człowiek starający się o kredyt w banku musi często zastawić cały swój majątek, i swoją przyszłość, żeby dostać 100 tysięcy złotych kredytu. Ale bankster, który dostaje od EBC lub Fed 100 mld euro lub dolarów kredytu, nie musi nic, wystarczy że w zastaw da kartkę papieru gdzie będzie napisane, że być może odda te pieniądze, ale nie na pewno i może nie w całości. Tak działa matrix.

Jak pokaz skuteczności tej polityki pokaże dwa wykresy z opracować MFW sprzed kilku dni, pierwszy pokazuje ile z darmowych pieniędzy otrzymanych z banków centralnych banksterzy przekazali sektorowi prywatnemu, a drugi pokazuje porażkę tych działań, czyli masową ucieczkę kapitału z Włoch i Hiszpanii, która może wkrótce doprowadzić do bankructwa obu krajów.

1. Pomimo pożyczek dla banksterów udzielonych przez EBC w wysokości ponad 1 biliona euro, kredyty dla sektora prywatnego w strefie euro maleją.

<p style="text-align: center;">
  <a href="/uploads/2012/07/IMF_bank_claims_July_2012.png"><img class="size-medium wp-image-4541 aligncenter" title="IMF_bank_claims_July_2012" src="/uploads/2012/07/IMF_bank_claims_July_2012-300x182.png" alt="" width="300" height="182" /></a>
</p>

<p style="text-align: left;">
  2. Kapitał w panice ucieka z Hiszpanii i Włoch, system utrzymuje się tylko dzięki pożyczkom z EBC udzielanym w ramach systemu Target2.
</p>

<p style="text-align: center;">
  <a href="/uploads/2012/07/IMF_capital_outflows_Italy_Spain.png"><img class="size-medium wp-image-4542 aligncenter" title="IMF_capital_outflows_Italy_Spain" src="/uploads/2012/07/IMF_capital_outflows_Italy_Spain-300x276.png" alt="" width="300" height="276" /></a>
</p>
