---
postid: 2756
title: Kampania w czwartek i piątek, operacja TWIST
date: 2011-09-21T21:25:53+00:00
author: rybinski
layout: post
guid: 'http://www.rybinski.eu/?p=2756&lang=all'
permalink: /2011/09/kampania-w-czwartek-i-piatek/
dsq_thread_id:
  - 3163288300
categories:
  - Bez kategorii
tags:
  - debate
  - elections
  - radio
  - research
  - Rybinski
  - senate
  - TV
---
Jutro rano nagrywamy spot wyborczy który będzie prezentowany w TVP Warszawa siedmiokrotnie. O 10:15 otwieram [konferencję międzynarodową](http://www.vistula.edu.pl/Wydarzenia-i-konferencje/Konferencja-pod-auspicjami-Komisji-Europejskiej) na Uczelni Vistula, organizowaną wspólnie z Instytutem Allerhanda. Tematem konferencji jest Odpowiedzialna partycypacja pracownicza.

O 11:00 rozpoczyna się [debata partii politycznych](http://www.kig.pl/zaproszeniam/2587-jak-naprawic-finanse-publiczne.html) organizowana przez Krajową Izbę Gospodarczą na ul. Trębackiej 4, będę w tej debacie  reprezentował ruch Obywatele do Senatu. W debacie wszystkie partie obiecały obniżenie i uproszczenie podatków, będziemy w Senacie sprawdzali czy tak się stanie.

O 15:00 będę w Polsat News komentując sytuację na rynkach finansowych, w tym operację TWIST prowadzoną przez Rezerwę Federalną. Dla ciekawych [tutaj](http://resources.rybinski.eu/resources/viewResource:9752cd98-e4a7-11e0-87a6-001b24eff4d8) jest krótki artykuł po angielsku o podobnej operacji TWIST przeprowadzonej w 1961 roku, wtedy się nie udało, jak napisał B.Beckhart “długoterminowe stopy procentowe nie mogą być znacząco obniżone przez sztuczki banku centralnego”.

O 22:30 będę na żywo w TVN CNBC, oczywiście na temat sytuacji na rynkach finansowych.

W piątek o 8:30 będę w radio PIN, o 11:00 OdS organizuje konferencję prasową, o 12:15 nagrywam na Myśliwieckiej spot radiowy a o 13:00 nagrywam w TV Bankier rozmowę. O 20:00 w piątek przez godzinę będę w [Polskim Radio 24](http://moje.polskieradio.pl/), internetowej audycji polskiego radia, na żywo.

W najbliższych dniach (tygodniach???) ukażą się dwie publikacje z moim udziałem: zapis debaty na temat edukacji w piśmie Edukacja i dialog, oraz artykuł pokazujący w jaki sposób oligarchia finansowa w USA niszczy demokrację, który ukaże się w piśmie Fundacji Republikańskiej Rzeczy wspólne.  W piątek będzie też kolejny felieton w Rzeczpospolitej, w którym przedstawiam rady dzieci dla ministra finansów, jak zasypać dziurę budżetową.

W międzyczasie prowadzę dwa duże projekty badawcze, jeden związany z innowacyjnością (na ukończeniu), drugi analizujący proces tworzenia prawa w Polsce (rozpoczynamy).
