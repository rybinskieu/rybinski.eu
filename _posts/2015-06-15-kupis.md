---
postid: 7944
title: KuPiS
date: 2015-06-15T08:08:40+00:00
author: rybinski
layout: post
guid: http://www.rybinski.eu/?p=7944
permalink: /2015/06/kupis/
dsq_thread_id:
  - 3849366699
categories:
  - Uncategorized
tags:
  - elections
  - Kukiz
  - PiS
  - politics
---
Ludzie nie mają pojęcia o programach wyborczych, kierują się przekonaniami, uprzedzeniami, memami, cechami liderów. I pewno słusznie, bo od strategii i programu ważniejszy jest dobór właściwych osób, bo inteligentna drużyna wypracuje dobrą strategię. PO kona, tak jak kiedyś UW, przyszłość polskiej polityki leży w rękach PiS i ruchu Kukiza. Czy oba ugrupowania porozumieją się w interesie Polski, czy rak z  Magdalenki będzie ciągle niszczył polską politykę?

Mam nadzieję, że niezależnie od frekwencji referendum w sprawie JOW w dniu 6 września, koalicja PiS i ruchu Kukiza (KuPiS?) utworzy jesienią dobry rząd dla Polski.  [Współpracowałem z prof. Glińskim](http://wpolityce.pl/polityka/150941-prof-glinski-z-silnym-wsparciem-ekspertow-prof-rybinski-i-prof-modzelewski-wspomoga-projekt-rzadu-technicznego) i współtworzyłem z Kukizem [Zespół Ekspertów Niezależnych](http://rybinski.salon24.pl/274668,zen-wzywa-do-obywatelskiego-dzialania) (ZEN). Wiem, że obie strony mogą się porozumieć  dla dobra Polski. W czasach gdy stare podziały na tych co byli bici przez ZOMO i tych którzy stali razem z ZOMO na dobre znikną z polskiej sceny politycznej, można i trzeba wypracować wspólne wartości i wspólną wizję. O takich wartościach od lat mówi się na konferencji [Polska Wielki Projekt](http://www.popler.tv/SobieskiTV#44424), na tej bazie można i trzeba zbudować nową koalicję ludzi mądrych.

Na stałe mieszkam w Kazachstanie, gdzie jestem rektorem największej uczelni ekonomicznej, ale na krótko byłem w Polsce. Wyczuwa się dużo dobrej energii,  widać wolę działania i silnie rozbudzone nadzieje na pozytywne zmiany w Polsce. Trzeba tę pozytywną energię dobrze wykorzystać!
