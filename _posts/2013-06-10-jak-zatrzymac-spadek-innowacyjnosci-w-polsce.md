---
postid: 6098
title: Jak zatrzymać spadek innowacyjności w Polsce?
date: 2013-06-10T07:33:53+00:00
author: rybinski
layout: post
guid: http://www.rybinski.eu/?p=6098
permalink: /2013/06/jak-zatrzymac-spadek-innowacyjnosci-w-polsce/
dsq_thread_id:
  - 3163310979
categories:
  - Uncategorized
tags:
  - decline
  - EU-funds
  - innovation
---
W maju ruszyły konsultacje społeczne [założeń](http://resources.rybinski.eu/resources/viewResource:0ec82f86-d19a-11e2-a461-001b24eff4d8) Programu Operacyjnego Inteligentny Rozwój (POIR), który będzie realizowany w latach 2014-2020 i który będzie następcą POIG. Dzisiaj ukazał się mój [artykuł](http://forsal.pl/artykuly/709976,rybinski_niech_rzad_uczciwie_porozmawia_o_bledach.html#) w Dzienniku Gazecie Prawnej, który dokumentuje silny spadek innowacyjności w minionych sześciu latach i pokazuje czego brakuje w dokumencie konsultacyjnym.

W dzisiejszej Rzeczpospolitej (dodatek Dobra firma) jest mój tekst o barierach w handlu zagranicznym, poniżej fragment:

_“Te bariery są oceniane w corocznych badaniach Banku Światowego Doing Business. W 2006 roku Polska była w tym rankingu na 102 miejscu, czyli wśród krajów które mają bardzo wysokie bariery w handlu. Żeby eksportować potrzebne było 6 dokumentów, wyeksportowanie towarów zajmowało średnio 19 dni i kosztowało 2260 dolarów za kontener. W imporcie potrzebne było 7 dokumentów, trwało to 26 dni i kosztowało tyle samo. W ostatnim badaniu, uwzględniającym dane za 2012 rok Polska była na 50 miejscu, do wyeksportowania towarów potrzeba 5 dokumentów, zajmuje to 17 dni i kosztuje 1050 dolarów na kontener. W imporcie potrzeba też 5 dokumentów, zajmuje 16 dni i kosztuje 1025 dolarów. Ciekawe jest to, że w Polsce nieco łatwiej jest importować niż eksportować i to właśnie w obszarze regulacji importowych doszło do większej poprawy.”_
