---
postid: 5796
title: Nadchodzą czasy pierwszych sekretarzy z GS-u
date: 2013-04-09T21:56:10+00:00
author: rybinski
layout: post
guid: http://www.rybinski.eu/?p=5796
permalink: /2013/04/nadchodza-czasy-pierwszych-sekretarzy-z-gs-u/
dsq_thread_id:
  - 3163308631
categories:
  - Uncategorized
tags:
  - central banking
  - GS
  - monetary policy
  - printing
---
W czwartek, jak co tydzień ukaże się mój [felieton](http://forsal.pl/artykuly/696480,rybinski_czasy_sekretarzy_z_gs_u.html) w Dzienniku Gazecie Prawnej, pt. Nadchodzą czasy pierwszych sekretarzy z GS-u. Poniżej fragment:

_“Rok 2020. W konstytucji 27 rozwiniętych krajów świata wprowadzono zapis, że aby zostać prezesem banku centralnego trzeba wcześniej przepracować co najmniej 5 lat w banku inwestycyjnym Golden Snacks, zwanym w Polsce z sielska GS-em. W niektórych krajach wprowadzono wymóg stanowiska dyrektorskiego, w innym wystarczy być sprzątaczką w GS-ie. Ewentualnie jeżeli ktoś nie ma GS-u w CV, może to zrównoważyć albo dyplomem z technikum drukarskiego albo trzema doktoratami, z ekonomii, fizyki teoretycznej i filozofii. W Japonii od pięciu lat – zgodnie ze zmienioną konstytucją- prezesem banku centralnego jest były kierownik biura z GS-u . Zastąpił poprzedniego prezesa, Kuruhiko Harodę, który w 2013 roku pod naciskiem polityków rozpoczął akcję potężnego druku pieniądza, w skali jeden procent PKB miesięcznie. Rozumowanie było proste. Japonia przez minione 20 lat drukowała pieniądze, ale zbyt mało, i dlatego przez tyle lat była w recesji i deflacji. To doprowadziło do olbrzymiego długu, publicznego w wysokości  230 procent PKB. Wtedy politycy Japonii rozumowali, że jak się zwiększy skalę druku pieniędzy, to zamiast deflacji pojawi się inflacja i realna wartość długu oprocentowanego na prawie zero procent spadnie. A wydrukowane pieniądze zaczną krążyć żwawo po gospodarce, popyt wzrośnie i Japonia wyjdzie z recesji. Słynny ekonomista-noblista  Kruul Pagman  bardzo chwalił wtedy Japonię …”_
