---
postid: 1173
title: Dylematy władzy
date: 2010-04-21T21:02:52+00:00
author: rybinski
layout: post
guid: 'http://www.rybinski.eu/?p=1173&lang=en'
permalink: /2010/04/dylematy-wladzy/
dsq_thread_id:
  - 3163280059
categories:
  - Kapitał intelektualny
tags:
  - cash
  - Georgia
  - poem
  - politics
  - president
  - tragedy
---
Darek Jaszczyk, zainspirowany filmikami w poście “Marsz głuchych i ślepych czas przerwać” przesłał następujący tekst pt. “Dylematy władzy”:

Nie czas Panowie dziś na spory
  
Czas kończyć spektakl bo jest chory
  
W którym to polityczna klasa
  
Idzie gdzie tylko pachnie kasa

Bo każdy wie jak rządzą żądze
  
A rządzą tam gdzie są pieniądze
  
I nie daj Bóg gdy jest ich masa
  
Tam się wnet tłoczy cała klasa

W efekcie nikt już nie pamięta
  
Że źle jest pluć na Prezydenta
  
Zwłaszcza gdy pluje podły ludek
  
Rodem z fabryki pewnych wódek

<!--more-->

Protestów też nie słychać wkoło
  
Bo widać wszystkim jest wesoło
  
I tak chocholi spektakl trwa
  
Super zabawa na sto dwa

A gdy już nie ma Prezydenta
  
Wesołków mina nagle święta
  
Wszak wesołkowie z tego słyną
  
By braki umieć pokryć miną

Dziś mam nadzieję, że się zmienią
  
I wszystkie cechy złe wyplenią
  
Zresztą podobnie jak my wszyscy
  
Bardziej dziś wzniośli, uroczyści

Bo jeśli wszystko się nie zmieni
  
I zostaniemy wciąż skłóceni
  
Myśleć nie będę ani chwili
  
Niech nami rządzi Saakaszwili

Jemu nie straszne są wulkany
  
Morskie odmęty i bałwany
  
I tutaj puenta się zaczyna
  
Za Prezydenta chcę Gruzina

Kilka po temu jest powodów
  
Podpisano:
  
Obywatel Rzeczpospolitej Obojga Narodów
