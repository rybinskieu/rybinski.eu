---
postid: 7982
title: Referendalne ćwoki
date: 2015-09-07T17:18:56+00:00
author: rybinski
layout: post
guid: http://www.rybinski.eu/?p=7982
permalink: /2015/09/referendalne-cwoki/
dsq_thread_id:
  - 4106704895
categories:
  - e-economy
tags:
  - government
  - referendum
  - reforms
  - stupidity
---
To już nawet nie jest śmieszne, granice śmieszności przekroczyliśmy dawno. Wydaliśmy jako podatnicy 83 mln złotych na sondaż, który mówi że Polacy są za JOW-ami, za odebraniem pieniędzy publicznych partiom politycznym i za pogonieniem kota urzędnikom. To samo można było uzyskać za 100 tysięcy złotych, ale wtedy sondaż byłby reprezentatywny, a tak nie jest.

Od ośmiu lat Polską rządzą ćwoki, które nie rozumieją, na czy polega nowoczesne państwo (myślą, że na wydawaniu jałmużny z Brabancji). Rozumieją to PO swojemu, co pokazują taśmy kelnerów. Przypomnę, w 2008 i 2009 roku wielokrotnie, publicznie i na konferencjach rządowych proponowałem, żeby każdy obywatel dostał konto pocztowe do komunikacji z rządem: imie.nazwisko,pesel(małpa)mail.gov.pl. Na to konto można by wysłać link do Google Form, gdzie byłyby pytania referendalne, pod koniec dnia byłaby frekwencja 70 procent. Na to konto można by wysyłać info z urzędów, sądów, zamiast ton pism poleconych. Ale ćwoki nie rozumieją, i zawsze znajdą 100 powodów dlaczego się nie da.

Potem proponowałem, żeby dogadać się z bankami żeby wykorzystać konta bankowe do weryfikacji obywateli, którzy w ten sposób mogliby komunikować się z urzędami, albo głosować przez internet.  Ćwoki znowu okazały się odporne na argumentację.

Nowy, lepszy prezydent wymyślił referendum, w ważnych sprawach, które daje gwarancję dużej frekwencji i nic nie kosztuje, bo jest przy okazji wyborów. Ale ćwoki ten pomysł odrzucili.

Szkoda tych 83 milionów. Przecież za te pieniądze można by postawić piękne tęcze w każdym mieście wojewódzkim i powiatowym. A w Słupsku największą.
