---
postid: 5078
title: Państwo traktuje obywatela jak przestępcę
date: 2012-11-28T09:53:05+00:00
author: rybinski
layout: post
guid: http://www.rybinski.eu/?p=5078
permalink: /2012/11/panstwo-traktuje-obywatela-jak-przestepce/
dsq_thread_id:
  - 3157411948
categories:
  - Uncategorized
tags:
  - administration
  - citizens
  - criminal
  - parking
  - red tape
---
Ukazał się mój [felieton](http://forsal.pl/artykuly/665331,rybinski_panstwo_traktuje_obywatela_jak_przestepce.html) w Dzienniku Gazecie Prawnej, w którym pokazuję na kilku przykładach, że struktury państwa traktują wszystkich obywateli jak potencjalnych przestępców i najchętniej prewencyjnie posadziłyby wszystkich Polaków do więzienia.. Poniżej fragment:

_“Po powrocie do domu wygooglałem pytanie dlaczego trzeba wpisywać numer rejestracyjny [do parkomatu] i co się stanie jak wpiszę same zera. Otóż podobno jak się pomylę to dostanę mandat, mimo że zapłaciłem za parkowanie. A przedstawiciel Zarządu Dróg Miejskich tłumaczył, że taki obowiązek prowadzono, bo niektórzy kierowcy nie płacili za parkowanie a potem załatwiali sobie kwitek od kolegi i tłumaczyli że zapomnieli zostawić kwitek za oknem. Więc ZDM postanowił potraktować wszystkich kierowców jak potencjalnych złodziei i każe wszystkim wpisywać numery rejestracyjne._

_Ten sposób myślenia urzędników należy rozpropagować znacznie szerzej. Ponieważ wiele chorób wynika ze złego trybu życia, przed przyjęciem pacjenta do lekarza trzeba go zmusić, żeby zrobił sto pompek i dwieście przysiadów. Jak zrobi za mało, to go do lekarza nie wpuścimy. Proponuję też, żeby podobną metodę zastosowały supermarkety. Każdy klient przy wyjściu powinien zostać poddany osobistej rewizji, z rozebraniem do golasa włącznie. A jak odmówi, to powinien zapłacić karę 1000 złotych. Każde dziecko przed wyjściem do szkoły powinno dostać lanie, na wszelki wypadek gdyby przypadkiem chciało w szkole rozrabiać.”_
