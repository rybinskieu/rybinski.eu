---
postid: 5451
title: 'Sytuacja  w przemyśle ciągle się pogarsza, a leming maszeruje nad klif fiskalny'
date: 2013-02-01T16:13:26+00:00
author: rybinski
layout: post
guid: http://www.rybinski.eu/?p=5451
permalink: /2013/02/sytuacja-w-przemysle-ciagle-sie-pogarsza-a-leming-maszeruje-nad-klif-fiskalny/
dsq_thread_id:
  - 3155381085
categories:
  - Uncategorized
tags:
  - lemingus pospolitus
  - PMI
  - Poland
  - recession
---
Dzisiaj podano wskaźniki PMI dla Polski za styczeń, sytuacja pogarsza się w podobnym stopniu jak w grudniu.

<p style="text-align: center;">
  <a href="/uploads/2013/02/PMI_Poland_Feb_2013.jpg"><img class="size-medium wp-image-5452 aligncenter" title="PMI_Poland_Feb_2013" src="/uploads/2013/02/PMI_Poland_Feb_2013-300x91.jpg" alt="" width="300" height="91" /></a>
</p>

Produkcja się nie zmieniła, ale cały czas spada zatrudnienie, nawet tempo likwidacji miejsc pracy przyspieszyło w styczniu w porównaniu z grudniem (przypominam że wskaźniki są sezonowo wyrównane).

<p style="text-align: center;">
  <a href="/uploads/2013/02/Poland_PMI_Feb_2013.jpg"><img class="size-medium wp-image-5453 aligncenter" title="Poland_PMI_Feb_2013" src="/uploads/2013/02/Poland_PMI_Feb_2013-300x268.jpg" alt="" width="300" height="268" /></a>
</p>

Końcowe wskaźniki dla krajów strefy euro są podobne do wstępnych, sytuacja się pogarsza prawie wszędzie, w nieco mniejszym stopniu niż w grudniu, ale Francja zaczyna bardzo szybko tonąć, z PMI w przemyśle na poziomie 42 (silna recesja).

W sobotę ukaże się mój tekst w Rzeczpospolitej pt. Lemingi maszerują nad klif fiskalny. Poniżej fragment:

<!--more-->

_“Zbliża się godzina dziewiętnasta. Zapracowany leming wpada do domu, jakimś cudem przebił się przez potworne korki, wbił białą toyotę auris w zaspę pod apartamentem w strefie Schengen, bo inne odśnieżone miejsca były zajęte. Przez inne białe toyoty. Nalewa drinka, żeby się zrelaksować, z dziećmi się nie wita, to dzieci teraz są niemodne, przeszkadzają w karierze. Bierze pilota, unosi do góry kciuk i na telewizorze pojawia się ekran masowej stacji telewizyjnej dla lemingów. Tak, teraz dowie się o najważniejszych rzeczach które wydarzyły się na świecie i w kraju. To bardzo ważne żeby się dowiedzieć, trzeba być dobrze poinformowanym. Z telewizora płyną informacje, bardzo profesjonalnie podane. Już piąty dzień z rzędu można się dowiedzieć o tym co klif fiskalny w Ameryce znaczy dla świata, dla Amerykanów, dla Brazylijczyków, dla Australijczyków, dla Niemców, dla kryzysu w strefie euro, a nawet dla lemingów, czyli dla niego. To bardzo ważne informacje, jak dobrze o tym wiedzieć. A potem inne ważne informacje, tym razem z kraju. Właśnie otwarto nowy odcinek autostrady, dwa razy po jednym otwarciu z każdej strony. Mama Madzi czy Tadzia wszystko jedno przejechała się w reformach na rowerze. Reformy były różowe. W programie informacyjnym zapowiedziano, że później odbędzie się debata liderów opinii na temat „Czy uprawnione jest jeżdżenie w różowych reformach na rowerze”. Leming musi tą debatę zobaczyć, koniecznie, przecież on też jeździ na rowerze, więc to jest dla niego ważne. Zresztą przecież będą liderzy opinii, a liderów trzeba koniecznie posłuchać, żeby potem wiedzieć jaką trzeba mieć opinię.”_

 
