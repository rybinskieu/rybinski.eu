---
postid: 1428
title: Polska jest źle rządzona
date: 2010-07-09T15:17:11+00:00
author: rybinski
layout: post
guid: 'http://www.rybinski.eu/?p=1428&lang=all'
permalink: /2010/07/polska-jest-zle-rzadzona/
dsq_thread_id:
  - 3160870934
categories:
  - Bez kategorii
---
Otrzymałem z Ministerstwa Gospodarki [ekspertyzę](http://resources.rybinski.eu/resources/viewResource:d7342b84-8b5a-11df-8f8c-001b24eff4d8) prof. Freyberg, w której bada czy administracja w Polsce jest przyjazna obywatelom-przedsiębiorcom. Poniżej cytat i dwie tabelki:

“Polska nadal oceniana jest w rankingach międzynarodowych instytucji jako kraj umiarkowanie lub mało przyjazny dla przedsiębiorców, o ograniczonej swobodzie prowadzenia działalności gospodarczej”.

“Jednak najważniejszy z punktu widzenia skuteczności reformy etap trzeci „zarządzanie regulacją” sprawia największe trudności ze względu na szereg barier w jego realizacji. Należy do nich przede wszystkim, niejednokrotnie już przytaczany, brak jednej, całościowej strategii realizacji reformy regulacji, w tym strategii w obszarze administracji przyjaznej przedsiębiorcom. Wielość strategii utrudnia współpracę poszczególnych ministerstw oraz współpracę rząd-parlament, ponadto współistnienie szeregu strategii cząstkowych czyni mało możliwym racjonalne finansowanie projektów. Z kolei niedostateczne wsparcie polityczne reformy osłabia motywację do jej konsekwentnej realizacji, sprzyja niestabilności i chaosowi.”

Niedawno pisałem, że w rankingu e-administracji ONZ Polska spadła w latach 2008-2010 w 33 miejsca na 45. Pisałem, że w minionych dwóch latach w administracji publicznej zatrudniono 40 tysięcy nowych urzędników. I to wszystko się dzieje, mimo że w odróżnieniu od 150 innych krajów Polska ma do dyspozycji olbrzymie środki unijne na reformy, na poprawę jakości rządzenia, e-administrację. Jak widać z tabelki, tylko banki robią dobrą robotę i dają kredyty, a wszędzie tam gdzie działa rząd, sądy lub administracja publiczna. Polska jest źle rządzona. Żenada i wstyd. To nie jest przyjazne państwo, to nieprzyjazne draństwo.

<p style="text-align: center;">
  <img class="aligncenter size-full wp-image-1429" title="Heritage" src="/uploads/Heritage.png" alt="Heritage" width="500" height="233" />
</p>

<p style="text-align: center;">
  <img class="aligncenter size-full wp-image-1430" title="Doing_business_tabela" src="/uploads/Doing_business_tabela.png" alt="Doing_business_tabela" width="496" height="316" />
</p>
