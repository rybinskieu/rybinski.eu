---
postid: 2242
title: 'Strategia Tuska: Polska małym krajem, starych, schorowanych ludzi'
date: 2011-03-19T14:47:22+00:00
author: rybinski
layout: post
guid: 'http://www.rybinski.eu/?p=2242&lang=all'
permalink: /2011/03/strategia-tuska-polska-malym-krajem-starych-schorowanych-ludzi/
dsq_thread_id:
  - 3163285901
categories:
  - Bez kategorii
tags:
  - Grobelny
  - lies
  - Madoff
  - new taxes
  - policy
  - Tusk
---
Niedawno na Uczelni Vistula odbyła się konferencja poświęcona innowacjom. Na tej konferencji miałem wystąpienie, w którym pokazałem, że jeżeli dalej będziemy realizować obecną politykę gospodarczą, to wkrótce staniemy się małych krajem, starych, schorowanych ludzi. Wystąpienie można obejrzeć [TUTAJ](http://bankier.tv/rybinski-szykujemy-sobie-gospodarczy-horror-8704.html?utm_source=rss&utm_medium=rss&utm_campaign=rss).

Nie dość, że społeczeństwo jest łupane coraz wyższymi podatkami (VAT, akcyza, PIT, CIT, opłata za wieczyste użytkowanie która już przyjmuje skalę podatku katastralnego wprowadzanego tylnymi drzwiami) po to żeby można było zatrudniać setki tysięcy nowych urzędników, nie dość że że rząd Tuska kładzie łapę na naszych przyszłych emeryturach, to jeszcze wymyśla nowe podatki. Podatek bankowy, za który zapłacimy wyższymi opłatami i wyższymi odsetkami od kredytów, oraz podatek dla firm farmaceutycznych, który zniszczy zdolności polskich firm do prowadzenia badań w dziedzinie farmacji i biotechnologii, a dłuższej perspektywie doprowadzi do znaczącego wzrostu wydatków na leki z kieszeni Polaków, a wielu nie będzie na to stać. Już dzisiaj Polacy w wieku seniora należą do najbardziej chorych w Europie (w wystąpieniu pokazuję dane), w przyszłości na skutek zmian w ustawach zdrowotnych będzie jeszcze gorzej.

Tusk wypisuje elaboraty w Gazecie Wyborczej obiecując złote góry, w praktyce jego rząd prowadzi politykę, która uczyni z Polski mały kraj, starych, schorowanych ludzi.

Pilnujcie swoich portfeli, bo obecnie rządząca  ekipa jeszcze nie powiedziała ostatniego słowa.
