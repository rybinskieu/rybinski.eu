---
postid: 3886
title: Wojna idei, tekst z blogosfery i rola gospodarza w TVN CNBC
date: 2012-02-15T19:09:08+00:00
author: rybinski
layout: post
guid: http://www.rybinski.eu/?p=3886
permalink: /2012/02/wojna-idei-tekst-z-blogosfery-i-rola-gospodarza-w-tvn-cnbc/
dsq_thread_id:
  - 3163294778
categories:
  - Uncategorized
tags:
  - eurogeddon
  - ideas
  - pensions
  - reform
  - war
---
W tym tygodniu wyjątkowo mój [tekst](http://forsal.pl/artykuly/594855,rybinski_wojna_idei_o_podniesienie_wieku_emerytalnego.html) w DGP ukaże się w piątek, będzie o reformie emerytalnej. Ale to nie będzie typowy tekst, o kosztach, przywilejach, demografii.  To będzie tekst o wojnie idei, która przetacza się przez świat zachodu. Fragment poniżej:

“_Druga strona, nazwijmy ją koncepcją alternatywną, która skupia niektórych ekonomistów, związki zawodowe i partie lewicowe prezentuje następujący pogląd. Podobnie jak w przypadku konsensusu waszyngtońskiego, tak i teraz właściciele kapitału i środków produkcji stworzyli ideologię, która zmusi do długiej, być może niewolniczej pracy całe pokolenia pracowników. Ponieważ korzyści ze wzrostu gospodarczego są przejmowane przez jeden procent najbogatszych, a pozostali zarabiają bardzo mało, co widać w spadającym udziale wynagrodzeń w PKB, więc nie stać ich na dzieci, co tłumaczy starzenie się społeczeństwa i wymieranie narodów, takich jak Polacy i Rosjanie. Jednocześnie niskie wynagrodzenia nie pozwalają na odłożenie wystarczającej kwoty na emeryturę, co skutkuje głodowymi emeryturami i przymusem pracy w wieku seniora. Ponieważ właściciele kapitału i środków produkcji potrzebują pracowników, a nie chcą otwierać granic na imigrację z biednych ale obcych im kulturowo krajów, potrzebują stworzyć mechanizmy przymusu prawnego pracy do bardzo późnego wieku. Stąd propozycje wydłużenia wieku emerytalnego_.”

Czytelników i komentatorów bloga być może zainteresuje [artykuł](http://www.rp.pl/artykul/61991,813901-Polskie-firmy--rowne-szanse-.html), który będzie w sobotę w Rzeczpospolitej, a który powstał z wykorzystaniem niektórych komentarzy do poprzedniego wpisu. Poniżej fragment:

“_Wiele innych wpisów, których nie mogę już cytować z braku miejsca wskazuje na zupełny brak wsparcia dla polskich firm planujących ekspansję zagraniczną i na inne patologie. Musimy w końcu uwolnić się od mentalności kraju, w którym obce kapitały przez minione dwieście lat rozdawały karty i przypomnieć sobie czasy z około 1500 roku, gdy we władaniu dynastii Jagiellonów były ziemie o powierzchni 2 mln km2, gdy byliśmy potęgą._
  
_Dziękuję internautom za te przykłady. Wspomniany wysoki urzędnik publiczny będzie miał się nad czym zastanawiać. Nasza dyskusja przy kawie zapowiada się niezwykle ciekawie_.”

Po dłuższej chwili, gdy nie mogłem przyjmować zaproszeń do telewizji z powodu zbyt wielu realizowanych projektów udało mi się w końcu wygospodarować trochę czasu. W poniedziałek między 7:00 a 8:00 rano będę współgospodarzem programu w TVN CNBC. Będę miał niespodziankę, opowiem o czymś co kończymy tworzyć, co będzie nowością na polskim rynku finansowym, i co z pewnością będzie budziło silne emocje.
