---
postid: 744
title: Post scriptum kiczu
date: 2009-09-20T18:47:25+00:00
author: rybinski
layout: post
guid: http://www.rybinski.eu/?p=744
permalink: /2009/09/post-scriptum-kiczu/
dsq_thread_id:
  - 3163277566
categories:
  - Bez kategorii
tags:
  - celebrity
  - editor-in-chief
  - media
  - patriotism
  - Pokolenie-89
  - reforms
  - tabloid
---
Poniżej tekst nadesłany przez Marcina Gomołę, lidera Pokolenia 89.

<p class="MsoNormal">
  Są w Polsce ludzie kompetentni i wykształceni. Pobudki do działania wynikają z długofalowej aktywności obywatelskiej, myślenia wspólnotowego, działania w wielości, utożsamiania się z problemami wspólnymi nie na zasadzie szowinistycznego wykluczającego patriotyzmu ale solidarnego projektu cywilizacyjnego. Mają doskonałe pomysły na dogonienie Europy i dokonanie skoku cywilizacyjnego, ale nie mogą dotrzeć z ideami do odbiorców przerywanych reklamami „sequeli”, czy programów w stylu „jak oni tańczą, śpiewają, jedzą, piją…” etc promujących coraz to nowych tzw. „celebrytów”, którzy są znani z tego że są znani.
</p>

<p class="MsoNormal">
  Może trzeba zastanowić się nad wykorzystaniem zjawiska tzw „kicz – kultury”, która niewątpliwie zaistniała w Polsce i co za tym idzie także w polityce. Czy polska kicz-kultura mogłaby odegrać pozytywna rolę podczas modernizacji Polski?
</p>

<p class="MsoNormal">
  <p class="MsoNormal">
    Naczelni redaktorzy czołowych gazet wiedzą doskonale, jakie reakcje społeczeństwa wywoła okładka z posłem dzierżącym broń i wibrator i innymi politycznymi i niepolitycznymi celebrytami oraz potrafią to perfekcyjnie wykorzystać, sprawiając, że osoby te nie są postrzegane jako żywe symbole polskiego kiczu, a raczej jako „kontrowersyjne” postaci, z nieprzeciętną odwagą (czyt.arogancją), które z ogromną determinacją walczą o swój indywidualizm. Dzisiejsza kultura obrazkowo – kiczowata, wynosi na szczyty popularności i władzy, ludzi, którzy zamiast talentu mają tupet, zamiast przemyśleń – gromki głos.
  </p>
  
  <p class="MsoNormal">
    Gdyby specjaliści od PR z całego kraju zebrali się tworząc zespół z najbardziej znanymi, żywymi przykładami kiczu oraz tzw „celebrytów” i postanowiliby zmodernizować światopogląd polskiego społeczeństwa i ustanowić jego tor w pozytywnym kierunku, może przyniosłoby to oczekiwane efekty? Może wykorzystanie symboli kiczu, o które w naszej wirtualno – medialnej rzeczywistości nietrudno spowodowałby zmianę sposobu ich myślenia. Chcąc, nie chcąc – ludzie w większości właśnie na nich wzorują swoje zachowania, w szczególności dorastająca część naszych Rodaków.
  </p>
  
  <p class="MsoNormal">
    Tylko czy „narzędzia” te okażą się odpowiednie do celów jakie im się postawi? Czy ich użycie nie ośmieszy i nie zdezawuuje idei jakie mają wypromować?
  </p>
  
  <p class="MsoNormal">
    Jak inaczej to zrobić?…
  </p>
