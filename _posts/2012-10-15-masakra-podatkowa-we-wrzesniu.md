---
postid: 4868
title: Masakra podatkowa we wrześniu
date: 2012-10-15T15:09:44+00:00
author: rybinski
layout: post
guid: http://www.rybinski.eu/?p=4868
permalink: /2012/10/masakra-podatkowa-we-wrzesniu/
dsq_thread_id:
  - 3163288896
categories:
  - Uncategorized
tags:
  - budget
  - creative budgeting
  - recession
  - taxes
---
<p style="text-align: center;">
  <a href="/uploads/2012/10/Podatki_wrzesien_2012.jpg"><img class="size-medium wp-image-4869 aligncenter" title="Podatki_wrzesien_2012" src="/uploads/2012/10/Podatki_wrzesien_2012-300x136.jpg" alt="" width="300" height="136" /></a>
</p>

Uważnie śledzę dane o wpływach podatkowych do budżetu, ponieważ jest to wskaźnik potwierdzający stan polskiej gospodarki. Powyższa tabelka pokazuje dynamikę dochodów podatkowych w ujęciu r/r. Widać że poza podatkiem PIT, którego dynamika nieco się poprawiła (ale i tak poniżej oficjalnych prognoz) we wszystkich pozostałych podatkach nastąpiła … masakra. Wpływy z najważniejszego podatku dla budżetu czyli VAT, we wrześniu były nominalnie niższe o ponad 6 procent w porównaniu z wrześniem 2011, podczas gdy do sierpnia spadki były w skali niecałych 2 procent. Załamały się wpływy z CIT i nawet dochody z akcyzy są niższe niż rok temu. A przecież prawdziwe spowolnienie gospodarcze dopiero przed nami.

Szukam pomysłowego Dobromira (lub Dobrej Miry), który mi wyjaśni, jak rząd stojąc przed problemem znikających podatków rozpocznie akcję wielkich inwestycji infrastrukturalnych i jednocześnie utrzyma deficyt budżetowy w ryzach. Dla najlepszej odpowiedzi ufundowałem nawet specjalną nagrodę, moją książkę z dedykacją i autografem. Niewykluczone, że ta osoba otrzyma też ofertę zatrudnienia w resorcie Sami Wiecie Jakim, bo teraz tam prawdopodobnie poszukują kreatywnych z pomysłami księgowyzmi.

Dwa wnioski:
  
1. W przyszłym roku nowelizacja budżetu jest pewna
  
2. W ciągu kilku miesięcy rząd ogłosi nowy sposób zagospodarowania środków zgromadzonych w OFE.

Na marginesie. Wiadomo gdzie lokowane są pieniądze które uciekają z Hiszpanii i Włoch. [Artykuł](http://www.ft.com/intl/cms/s/0/b7c85160-144e-11e2-8ef2-00144feabdc0.html#axzz29Mqvrntm) w Financial Times pokazuje bańkę na rynku nieruchomości w Niemczech. Czyli w Niemczech pojawiła się inflacja, przed którą ostrzega BUBA, ale na razie na rynku aktywów.
