---
postid: 6045
title: Co zrobić żeby uczelnie wyższe przestały kształcić bezrobotnych magistrów
date: 2013-05-22T22:26:01+00:00
author: rybinski
layout: post
guid: http://www.rybinski.eu/?p=6045
permalink: /2013/05/co-zrobic-zeby-uczelnie-wyzsze-przestaly-ksztalcic-bezrobotnych-magistrow/
dsq_thread_id:
  - 3163310421
categories:
  - Uncategorized
tags:
  - business
  - education
  - jobs
  - spin-off
  - VIstula
---
Jutro (w czwartek) ukaże się mój artykuł w Dzienniku Gazecie Prawnej pt. Co zrobić żeby uczelnie wyższe przestały kształcić bezrobotnych magistrów. Poniżej fragment:

_“Co mówi niepracujący absolwent wyższej uczelni do pracującego absolwenta? Proszę cheeseburgera i frytki. Czym się różni absolwent od balkonu? Balkon potrafi utrzymać całą rodzinę. Takich kawałów można w Internecie znaleźć bardzo dużo [...]_

_Organizujemy własne targi pracy JOB SPOT dla studentów z całej Warszawy, w kwietniu na targach wystawiało się 25 firm, oferujących płatne staże i  prowadzących rekrutacje. Tworzymy firmy studenckie, które świadczą usługi doradczo-badawcze na rynku. Model biznesowy jest bardzo prosty, identyfikujemy daną usługę i jej cenę, tworzymy model biznesowy w którym studenci mogą zrobić to samo za połowę ceny i wychodzimy z tym produktem na rynek. To jest spółka córka, gdzie uczelnia ma mniejszościowe udziały, a właścicielami większościowymi są najbardziej aktywni studenci i nadzorujący jakość ich pracy zaangażowani pracownicy naukowi. Pozyskaliśmy już pierwsze zlecenia dla jednej z takich spółek, a w ramach systemu zarządzania przez cele szereg pracowników naukowo-dydaktycznych uczelni otrzymało cel pozyskania zleceń dla spółek studenckich. Większość tych zleceń może potem być źródłem ciekawych i opartych na potrzebach rynku prac licencjackich czy magisterskich. Moim marzeniem jest, aby student w trakcie studiów zarobił więcej w swojej spółce, niż wynosi czesne.”_
