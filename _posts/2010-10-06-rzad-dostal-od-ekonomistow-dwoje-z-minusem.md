---
postid: 1738
title: Rząd dostał od ekonomistów dwóję z minusem
date: 2010-10-06T17:37:59+00:00
author: rybinski
layout: post
guid: 'http://www.rybinski.eu/?p=1738&lang=all'
permalink: /2010/10/rzad-dostal-od-ekonomistow-dwoje-z-minusem/
dsq_thread_id:
  - 3163277840
categories:
  - Bez kategorii
tags:
  - bad policy
  - debt
  - economicts
  - failed
  - Gierek
  - government
  - Tusk
---
Ośmioro ekonomistów, reprezentujących różne instytucje (organizacje naukowe, szkoły wyższe, Think Tanki, organizacje biznesowe, banki) oceniło politykę rządu Tuska, dają mu średnią ocenę minus 156 punktów w skali od minus 300 do plus 300. To jest dwója z minusem. Wyniki tej oceny [publikuje](http://gospodarka.dziennik.pl/artykuly/304326,tak-eksperci-ocenili-rzad-tuska.html) dzisiaj na pierwszej stronie Dziennik GP.

Poza Kuczyńskim, inni ekonomiści biją na alarm. Jak widać na razie rząd nic sobie z tego nie robi. Finanse publiczne są jak Titanic, a rządowa orkiestra gra dalej.

W piątek ukaże się mój [tekst w Rzeczpospolitej](http://www.rp.pl/artykul/449164,546289-Politycy--na-dopalaczach-.html) pt. politycy na dopalaczach. Pokazuję w nim, jak absurdalnie jest prowadzona polityka gospodarcza w Polsce.

Od kilku lat opiniuję dla Sejmu projekt budżetu, stawiając dwóję lub pałę, sugerując reformy. Chyba decydenci poczuli się zmęczeni moimi ocenami i w tym roku nie dostałem prośby o opinię. Może i lepiej, skoro i tak nikt się tym nie przejmuje to szkoda i czasu i prądu (kiedyś papieru).

Ostrzegam, Tusk z Rostowskim prowadzą polskie finanse publiczne prosto w przepaść. Ekonomiści są co do tego zgodni, różnią się tylko w ocenie ile jest kroków do przepaści. Przyszłoroczny budżet jest wielkim krokiem naprzód.
