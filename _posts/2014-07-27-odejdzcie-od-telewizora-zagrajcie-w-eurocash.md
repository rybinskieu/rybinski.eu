---
postid: 7472
title: Odejdźcie od telewizora, zagrajcie w Eurocash
date: 2014-07-27T08:08:17+00:00
author: rybinski
layout: post
guid: http://www.rybinski.eu/?p=7472
permalink: /2014/07/odejdzcie-od-telewizora-zagrajcie-w-eurocash/
dsq_thread_id:
  - 3150802826
categories:
  - Uncategorized
tags:
  - education
  - Eurocash
  - finance
  - game
---
<p style="text-align: center;">
  <a href="/uploads/2014/07/eurocash.jpg"><img class="size-medium wp-image-7473 aligncenter" title="eurocash" src="/uploads/2014/07/eurocash-300x127.jpg" alt="" width="300" height="127" /></a>
</p>

Przed wyjazdem nad morze byłem u notariusza, ze wspólnikami założyliśmy ciekawą firmę, jesienią będzie o nas głośno. To już kolejna moja firma, jedna zbankrutowała – to było bardzo wartościowe doświadczenie, za to druga zrealizowała już kilkadziesiąt projektów B2B. Ale wpis będzie o czym innym. Przed notariuszem byłem z 12-letnią córka u okulisty, a ponieważ wizyta się przeciągała, to jej powiedziałem, że pewno będzie musiała pójść ze mną do kancelarii. A ona pyta – a po co tam idziesz. – Założyć firmę – odpowiadam. – A co to będzie za firma, spółka z o.o.? – dopytuje córka.

Co, nie wierzycie? W czasach gdy gazety rozpisują się o tym, że Polacy mają zerową wiedzę ekonomiczna i finansową, 12-letnie dziecko wie co to jest spółka z o.o. Wie, a jakże. Bo zamiast gapić się w rozmiękczające mózg programy telewizyjne, zamiast oglądać gadające głowy resortowej hydry promujące wielofunkcyjny odbyt i plujące na tysiącletnią tradycję, my gramy rodzinnie i ze znajomymi od jakiegoś czasu w grę planszową [Eurocash](http://www.eurocash.edu.pl/).  To polska gra, która uczy przedsiębiorczości, pokazuje, że jedni mogą zasuwać na etacie przez całe życie, w błędnym kole, a inni mogą tworzyć firmy, zarabiać i mieć inne, ciekawsze życie. Ta gra powinna być w każdej szkole, powinno się w nią grać na lekcjach przedsiębiorczości, bo teraz dzieci na tych lekcjach uczą się o ZUS i ilu osłów jest w Sejmie, co ma tyle wspólnego z przedsiębiorczością, co krzesło elektryczne z krzesłem.

Spróbujcie, sprawdźcie czy naprawdę rozumiecie co to jest stopa procentowa, czy potraficie odróżnić dobrą okazję biznesową od kiepskiej, czy macie dryg do robienia interesów w nieruchomościach lub na giełdzie. I dajcie dzieciom szansę, może łykną bakcyla i zostaną przedsiębiorcami.

 
