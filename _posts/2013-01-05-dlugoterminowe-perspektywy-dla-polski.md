---
postid: 5286
title: Długoterminowe perspektywy dla Polski
date: 2013-01-05T17:49:09+00:00
author: rybinski
layout: post
guid: http://www.rybinski.eu/?p=5286
permalink: /2013/01/dlugoterminowe-perspektywy-dla-polski/
dsq_thread_id:
  - 3150986894
categories:
  - Uncategorized
tags:
  - ageing
  - pensions
  - Poland
  - simulation
---
Typowa medialna narracja dotycząca perspektyw gospodarczych Polski jest następująca. Typowym tempem wzrostu jest około 4 procent, teraz z powodu kryzysu w strefie euro i dziury w napływie środków unijnych tymczasowo będzie 2 procent, a już w 2014, najpóźniej w 2015 będzie znowu 4 procent. Dług będzie spadał, szczególnie jeżeli będzie liczony kreatywną metodą ministra Sami Wiecie Którego (potrójnego netto), a mleko i miód (z krajów UE i spoza krajów UE jak prawi na etykiecie) będą płynąć szeroko jak Wisła w lipcu półtorej dekady temu.

Tymczasem rzeczy mają się nieco inaczej. Otóż Polska wchodzi w okres gdy typowe tempo wzrostu będzie wynosiło 1-2 procent, z kryzysem w strefie euro i bez unijnych dopalaczy kohezyjnych będzie między -1 a 0 procent, a z dopalaczami 2-3 procent. Ponieważ kryzys w strefie euro potrwa dekadę (tyle zajmie delewarowanie), to nawet jak skończy się dziura w unijnych środkach w 2015 roku, to wzrost z recesjo-stagnacji w latach 2013-2014 przyspieszy w 2015 z minus lub około zera do 2-3 procent.

Pokazują to najnowsze symulacje z [Raportu](http://resources.rybinski.eu/resources/viewResource:8e328c40-5750-11e2-85c9-001b24eff4d8) o Starzeniu się, który Komisja Europejska opracowała z rządami krajów członkowskich w zeszłym roku. Poniżej kilka danych z tego raportu:

<!--more-->

Szacunki wzrostu PKB per capita (robione na danych do 2011 roku, nie uwzględniają obecnych szacunków stagnacjo-recesji)

<p style="text-align: center;">
  <a href="/uploads/2013/01/GDP_per_capita_aging_report_2012.jpg"><img class="size-medium wp-image-5287 aligncenter" title="GDP_per_capita_aging_report_2012" src="/uploads/2013/01/GDP_per_capita_aging_report_2012-300x173.jpg" alt="" width="300" height="173" /></a>
</p>

Tutaj mamy jeszcze zielono-wyspowe szacunki, według których Polska do końca tej dekady ma najszybsze tempo wzrostu PKB per capita w UE. Ale jak się na to nałoży to co widać obecnie w polskiej gospodarce, to widać jaki jest trend w tej dekadzie (bliżej 2 niż 3 procent). Tym bardziej widać co będzie w długim okresie, gdy na skutek trendów demograficznych i prawie najszybszego w UE procesu starzenia będziemy szybko tracili zdolności rozwojowe. Poniższa tabela pokazuje, że w 2012 roku osiągnęliśmy maksymalną liczbę osób w wieku produkcyjnym, a od obecnego roku będą już tylko spadki. Do 2060 roku liczba osób w wieku produkcyjnym spadnie o 36 procent, to trzeci wynik po Bułgarii i Rumunii, który zakłada niewielkie migracje netto, a jak wiadomo Polacy są bardzo mobilni, więc może być jeszcze gorzej.

<p style="text-align: center;">
  <a href="/uploads/2013/01/Working_age_population_2012_report.jpg"><img class="size-medium wp-image-5288 aligncenter" title="Working_age_population_2012_report" src="/uploads/2013/01/Working_age_population_2012_report-300x150.jpg" alt="" width="300" height="150" /></a>
</p>

Na koniec zagadka. Będziemy się starzeć prawie najszybciej w Europie, w wydatki publiczne na emerytury będą malały, co pokazuje wykres poniżej (Polska druga od dołu). Jak to możliwe?

<p style="text-align: center;">
  <a href="/uploads/2013/01/Change_in_pension_expenditure.jpg"><img class="size-medium wp-image-5289 aligncenter" title="Change_in_pension_expenditure" src="/uploads/2013/01/Change_in_pension_expenditure-173x300.jpg" alt="" width="173" height="300" /></a>
</p>

 

Odpowiedzią jest kolejna jedna tabelka, która pokazuje szacowaną stopę zastąpienia (relacja emerytury do ostatniej pensji). W Polsce emerytury będą spadały w relacji do wynagrodzenia trzykrotnie szybciej niż przeciętnie w UE, i gdy obecne młode pokolenie będzie odchodziło na emeryturę to dostaną tylko 22 procent ostatnie pensji, obecnie jest to prawie  50 procent.Poniżej szacunki dla Polski.

<p style="text-align: center;">
  <a href="/uploads/2013/01/Pensions_covearge.jpg"><img class="size-medium wp-image-5290 aligncenter" title="Pensions_covearge" src="/uploads/2013/01/Pensions_covearge-300x192.jpg" alt="" width="300" height="192" /></a>
</p>

Będzie nas mniej niż 30 milionów, bardzo starych ludzi, z głodowymi emeryturami. No ale po co o tym pisać, przecież to takie pesymistyczne. Pogadajmy o czymś wesołym. Że jakiś celebryta znany z tego że jest znany ma nowy (samochód, dziewczynę/chłopaka, spodnie, czapkę, pogląd na bardzo ważną sprawę – do wyboru). Po co wiedzieć.

 

 
