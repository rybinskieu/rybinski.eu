---
postid: 4569
title: List otwarty do Prezesa EBC
date: 2012-07-27T09:29:11+00:00
author: rybinski
layout: post
guid: http://www.rybinski.eu/?p=4569
permalink: /2012/07/list-otwarty-do-prezesa-ebc/
dsq_thread_id:
  - 3163299674
categories:
  - monetary policy
tags:
  - ECB
  - ethics
  - fairness
---
Do: Prezesa Europejskiego Banku Centralnego Mario Draghi

Szanowny Panie Prezesie,

Opinia publiczna jest coraz bardziej przekonana, że sektor finansowy w krajach rozwiniętych łamie podstawowe zasady etyczne i podejmuje działania sprzeczne z prawem. Prowadzone są dochodzenia prokuratorskie, a osoby piastujące najwyższe funkcje w instytucjach finansowych podają się do dymisji. Dzisiaj już wiemy, że najważniejsza stopa procentowa świata, LIBOR, była przedmiotem manipulacji w wyniku których banki osiągały korzyści finansowe kosztem klientów. Nie jest jasna rola jaką w tej aferze pełniły banki centralne, mam nadzieję że zostanie to skutecznie wyjaśnione podczas dochodzenia które trwa po obu stronach Atlantyku.

Pana wczorajsza wypowiedź potrząsnęła rynkami finansowymi, gwałtownie zmieniły się kursy walutowe, indeksy giełdowe, oprocentowanie obligacji rządowych, wyceny instrumentów pochodnych. W obecnej sytuacji, gdy Europa być może pogrąża się w otchłani kryzysu finansowego o biblijnych proporcjach, jest bardzo ważne, aby standardy prowadzenia polityki pieniężnej w Europie zostały utrzymane na najwyższym poziomie. Dlatego uważam, że powinien Pan podjąć następujące działania:

- podać do publicznej wiadomości kto w EBC wiedział, że wygłosi Pan wczorajszy komentarz

- opublikować listę billingów wszystkich osób, które wiedziały, że ten komentarz zostanie wygłoszony,

- opublikować listę osób spoza EBC, ze szczególnym uwzględnieniem przedstawicieli sektora finansowego, z którymi w ostatnich dniach spotykały się osoby posiadające informację, że ten komentarz zostanie wygłoszony

Podjęcie tych działań powinno uciąć wszelkie spekulacje pojawiające się w Internecie, które sugerują, że standardy prowadzenia polityki pieniężnej w krajach rozwiniętych uległy istotnemu obniżeniu.

Prof. Krzysztof Rybiński

Rektor Uczelni Vistula, wiceprezes NBP w latach 2004-2008
