---
postid: 3405
title: Moja książka już w sprzedaży
date: 2011-12-09T13:58:23+00:00
author: rybinski
layout: post
guid: 'http://www.rybinski.eu/?p=3405&lang=all'
permalink: /2011/12/moja-ksiazka-juz-w-sprzedazy/
dsq_thread_id:
  - 3163284185
categories:
  - without categories
tags:
  - book
  - crisis
  - debt
  - euro
  - government
  - reforms
  - Rybinski
---
Ukazała się moja książka. pt. Felietony. Zebrałem w niej wszystkie moje felietony które ukazały się w latach 2010-2011 w Dzienniku Gazecie Prawnej i Rzeczpospolitej. Książkę można zamówić [tutaj](http://ksiegarnia.difin.pl/index.php?id=1594).

Dlaczego warto przeczytać ten zbiór felietonów?

Kryzys finansowy o biblijnych proporcjach przewraca kolejne kraje Unii Europejskiej. Fala kryzysowego tsunami właśnie przekracza Odrę, przelewa się przez Karpaty i wkrótce zatopi zieloną wyspę, jaką do tej pory była Polska. Liderzy Unii Europejskiej nie mają żadnego skutecznego pomysłu na uratowanie Europy. Nie można wykluczyć, że w 2012 roku zbankrutują Włochy i Hiszpania, zaraz potem fala bankructw obejmie wiele banków w Europie, pozbawiając ludzi oszczędności całego życia. Polska jest zupełnie nieprzygotowana na nadejście tak ciężkiego kryzysu.

Autor przewidział te zdarzenia dwa lata temu. Przez minione dwa lata publikował swoje opinie w cotygodniowych felietonach na łamach „Rzeczpospolitej” i „Dziennika Gazety Prawnej”. Pokazywał, kto tak naprawdę decyduje o losie Europy, uprzedzał, że Grecja musi zbankrutować, pokazywał, że rząd, zamiast reformować Polskę, podnosi podatki i chowa długi pod dywan. Ujawniał opinii publicznej fakty, które były przemilczane przez masowe media, na przykład to, że w ciągu czterech lat zatrudnienie w administracji publicznej wzrosło o ponad 100,000 etatów, co kosztuje podatników około 6 miliardów złotych rocznie. Albo to, że pomimo wydania ponad 10 mld euro na wspieranie innowacyjności polskich przedsiębiorstw ta innowacyjność silnie spadła.

W felietonach Autor pokazuje też, jak działa światowa finansjera. W jaki sposób zachodni bankierzy, którzy uważają się za bogów, pozbawiają pieniędzy miliony zwykłych zjadaczy chleba i dlaczego elity polityczne im na to pozwalają; ba, nawet wspierają ich w tym procederze.

Felietony napisane zostały prostym językiem zrozumiałym dla osób, które nie znają się na ekonomii, pokazują, o co naprawdę w tym wszystkim chodzi. Pozwalają przejrzeć na oczy. Pozwalają zobaczyć to, czego nie pokażą wielkie telewizje.

Najbliższe lata upłyną pod znakiem kryzysu finansowego i recesji. Będą wielkim wyzwaniem dla wielu polskich rodzin. Lektura felietonów w tej książce pozwoli lepiej przygotować się do tego, co nieuchronnie nadchodzi.

<p style="text-align: center;">
  <img class="aligncenter size-full wp-image-3406" title="Felietony_okladka" src="/uploads/Felietony_okladka.png" alt="Felietony_okladka" width="549" height="374" />
</p>
