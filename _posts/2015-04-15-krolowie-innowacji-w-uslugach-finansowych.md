---
postid: 7909
title: Królowie innowacji w usługach finansowych
date: 2015-04-15T15:31:56+00:00
author: rybinski
layout: post
guid: http://www.rybinski.eu/?p=7909
permalink: /2015/04/krolowie-innowacji-w-uslugach-finansowych/
dsq_thread_id:
  - 3683783470
categories:
  - Uncategorized
tags:
  - book
  - finance
  - innovation
---
W maju ukaże się moja nowa książka pt. [Królowie innowacji w usługach finansowych](http://onepress.pl/ksiazki/krolowie-innowacji-w-uslugach-finansowych-krzysztof-rybinski,krolif.htm), wydana przez Onepress.

Obiegowa i traktowana niemal jak dogmat opinia o światowych finansach każe nam wierzyć, że Stany Zjednoczone i inne rozwinięte kraje mają w tej dziedzinie monopol na innowacje. Jak zatem wyjaśnić taką oto sytuację, o której w zamieszczonym w tej książce wywiadzie wspomina Wojciech Sobieraj, współtwórca i prezes Alior Banku? Relacjonuje nam typowy obrazek z konferencji poświęconej innowacjom w usługach finansowych: gdy przemawia gość z Polski czy Turcji, sala jest pełna, tymczasem wystąpienia Brytyjczyków czy przedstawicieli innych „wiodących” światowych gospodarek traktowane są jak przerywnik. Dobry moment na wykonanie zaległych telefonów, czy odpisanie na maile…

Polska na ogół wypada źle w ogólnych rankingach innowacyjności w gospodarce. **Z jednym wyjątkiem. Twórczy okazuje się rodzimy sektor finansowy.** Napisałem tę książkę właśnie po to, by pokazać, **jak wiele ciekawych, korzystnych dla klienta rozwiązań pojawia się w sektorze usług finansowych w krajach rozwijających się, szczególnie w Polsce**. Ponadto staram się rozwikłać zagadkę: jak do tego doszło i co było kluczowe dla spektakularnych sukcesów polskich przedsiębiorstw z tego sektora?

W książce znajdziecie wywiady z twórcami, właścicielami lub prezesami pięciu firm świadczących usługi finansowe. Nad fenomenem tej szczególnej polskiej innowacyjności zastanawiam się więc wspólnie z **Wojciechem Sobierajem** (Alior Bank), **Mateuszem Morawieckim** (BZ WBK), **Marcinem Pióro** (Cinkciarz.pl), **Sławomirem Lachowskim** (mBank) oraz **Jakubem Zabłockim** (XTB). Natomiast rozmowa z **Markiem Rosińskim** — partnerem zarządzającym kancelarii Baker & McKenzie — pokazuje, co trzeba w Polsce zmienić, aby eksplozja innowacyjności nastąpiła w całej gospodarce.
