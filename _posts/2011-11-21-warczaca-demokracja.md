---
postid: 3172
title: Warcząca demokracja
date: 2011-11-21T22:18:06+00:00
author: rybinski
layout: post
guid: 'http://www.rybinski.eu/?p=3172&lang=all'
permalink: /2011/11/warczaca-demokracja/
dsq_thread_id:
  - 3163283142
categories:
  - Polityka monetarna
tags:
  - crisis
  - democracy
  - ECB
  - fight
  - Germany
  - quarrels
  - USA
---
Mieliśmy różne demokracje, ostatnio demokrację słupkowo-medialną, w której politycy dbają tylko o to żeby bobrze wypaść w mediach i mieć wysoki słupek popularności w sondażach. Ale okazało się, że ten rodzaj demokracji ewoluuje, i w czasach finansowej spirali śmierci przyjął formę demokracji warczącej. W takiej demokracji politycy na siebie warczą, jak wściekłe psy, toczące pianę nienawiści. A jak wiadomo takie psy nie są w stanie zgodnie obsikać ten sam krzaczek i się przyjaźnie obwąchać, raczej spuszczone z łańcucha zagryzą się na śmierć.

O przykłady nietrudno. Mimo szalejącego kryzysu finansowego Republikanie i Demokraci nie mogą się porozumieć w sprawie reform finansów publicznych w USA, co grozi impasem i potężnymi chaotycznymi cięciami w przyszłości, co może prowadzić do recesji w USA, o czym [donosi](http://www.economist.com/blogs/freeexchange/2011/11/supercommittee-flops?fsrc=nlw%7Cnewe%7C11-21-2011%7Cnew_on_the_economist) The Economist.

W Europie media signore Bunga Bunga już podkopują autorytet nowego premiera Mario Monti. W Europie kanclerz Merkel chce przypodobać się swoim wyborcom, a prezydent Sarkozy i premier Cameron swoim, więc się zawzięcie kłócą, a kryzys przybiera na sile, o czym świadczą silne spadki na giełdach. Interwencje EBC na razie powstrzymały <span style="text-decoration: line-through;">spadki</span> wzrosty oprocentowania obligacji Włoch i Hiszpanii, ale to pozostaje bardzo blisko 7%, ale wewnątrz EBC też są spory, o czym świadczy niedawna rezygnacja Jurgena Starka (byłego wiceprezesa Bundesbanku) z zarządu EBC. Trwają spory między politykami z EBC na temat skali interwencji na rynku obligacji. Trwa kłótnia Komisji Europejskiej z Niemcami na temat możliwości emisji euroobligacji.

<!--more-->

<p style="text-align: center;">
  <img class="aligncenter size-full wp-image-3174" title="bond_yields" src="/uploads/bond_yields.png" alt="bond_yields" width="436" height="273" />
</p>

W zasadzie nie ma dnia bez złych informacji, które powinny skłonić polityków do opamiętania się i do podjęcia próby znalezienia kompromisu. Przypomnę, że trwa ucieczka szczurów bankowych z krajów południa Europy, agencje ratingowe ostrzegają że obniżą rating Francji, urzędnicy Komisji Europejskiej szykują się do strajku w obronie swoich przywilejów. To dopiero jest chore, Bruksela wysyła Leonów – Fiskalnych Czyścicieli do Aten i Rzymu, a ci sami Leoni (onowie?) u siebie tolerują fiskalną rozpustę.

Dzisiaj dowiedzieliśmy się także , że austriacki nadzorca bankowy [zakazał](http://www.ft.com/intl/cms/s/0/2c35bb1e-1469-11e1-85c7-00144feabdc0.html) bankom w Austrii i ich córkom zwiększania akcji kredytowej w Europie Środkowo-Wschodniej. Argumentacja jaka jest każdy widzi, ale w praktyce oznacza to próbę ograniczenie skali kurczenia się skonsolidowanych bilansów banków w Austrii, kosztem krajów Europy Środkowo-Wschodniej. Zresztą w wielu krajach banki-matki już wcześniej podjęły takie decyzje. Czyli bankowe szczury uciekają z niektórych rynków bo się boją utopić (z Włoch i Hiszpanii), a z innych są przepędzane z piskiem polewane wrzątkiem przez regulatorów z krajów pochodzenia kapitału.

Warto byłoby, żeby w takich smutnych czasach polscy politycy wyróżnili się na plus. Ale skąd! W ciągu miesiąca zdążyli się podzielić na mniejsze partie, i pokłócić o prawie wszystko. Mieliśmy dobre expose premiera Tuska, które zawierało kilka ważnych reform. To zamiast poprzeć te reformy i dopiero potem krytykować (zgodnie z wyznawaną przeze mnie pierwsza zasadą Stefana z Omaha), mamy totalną krytykę, co źle rokuje reformom. O swoje upomnieli się przedsiębiorcy, sędziowie, rolnicy (i PSL), zaraz pewno odezwą się pozostali.  Zero zrozumienia dla skali wyzwań. A jak nie będzie reform, to za kilka miesięcy agencje ratingowe przestaną nam grozić palcem i przejdą do działania. I wtedy będzie płacz i zgrzytanie zębów.

Czas przestać warczeć na siebie i zacząć współpracować.

Na prośbę czytelnika bloga usunąłem drastyczne zdjęcie walczących pitbuli, oryginał jest [tutaj](http://answersto.wordpress.com/2010/03/31/pitbull-bloody-sports-brutal-dogfigthing/), i zastąpiłem zdjęciem piesków dających sobie buzi. Tak powinni robić nasi politycy!

<p style="text-align: center;">
  <img class="aligncenter size-full wp-image-3188" title="DOGS_KISS" src="/uploads/DOGS_KISS.png" alt="DOGS_KISS" width="479" height="360" />
</p>
