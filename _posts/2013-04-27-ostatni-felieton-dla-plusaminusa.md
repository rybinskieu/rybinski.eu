---
postid: 5916
title: Ostatni felieton dla Plusa/Minusa
date: 2013-04-27T20:39:45+00:00
author: rybinski
layout: post
guid: http://www.rybinski.eu/?p=5916
permalink: /2013/04/ostatni-felieton-dla-plusaminusa/
dsq_thread_id:
  - 3155313608
categories:
  - Uncategorized
tags:
  - articles
  - forecasting
  - Rzeczpospolita
  - warning
---
Dzisiaj ukazał się mój ostatni [felieton](http://www.rp.pl/artykul/61991,1003998-Zapiski-Kasandry.html) w Rzeczpospolitej w dodatku Plus/Minus. Redaktor nadał mu tytuł Zapiski kasandry. Każdy kto czytał może sobie ocenić, czy to zapiski kasandry czy realistyczna ocena. Poniżej fragment:

“_Po szóste, pisałem, że ZUS jest piramidą finansową, i że w ciągu kilku lat politycy obniżą ludziom emerytury znacznie poniżej poziomu, który wynika z zapisów na kontach w ZUS. Obecnie mamy oficjalne zusowskie prognozy deficytu w Funduszu Ubezpieczeń Społecznych, które – skorygowane o wolniejszy wzrost w 2013 roku – pokazują, że deficyt w FUS sięgnie 100 mld złotych w 2018 roku. A przecież katastrofa demograficzna czeka nas dopiero po 2020 roku. To jaki wtedy będzie deficyt w ZUSie?_

_Po siódme, wielokrotnie pisałem o rozrastającej się biurokracji i rosnącym zatrudnieniu w administracji publicznej. W 1990 roku, gdy opary komunizmu jeszcze unosiły się nad polską ziemią było nieco ponad 150 tysięcy urzędników. Teraz jest ich ponad 450 tysięcy i tylko na faksy, podróże służbowe, ksero i opłaty bankowe wydają 5 mld złotych rocznie. Ta biurokracja coraz bardziej przygniata polską gospodarkę._

_Po ósme, pisałem, że rok 2012 będzie dla Polski przejściowy, oddzielający dekadę dobrego wzrostu od dekady stagnacji i recesji.  Dane to potwierdzają.”_

Od maja moje felietony będą się ukazywały w Rzeczpospolitej/Parkiecie w poniedziałki (dodatek Dobra firma) i w sobotę.
