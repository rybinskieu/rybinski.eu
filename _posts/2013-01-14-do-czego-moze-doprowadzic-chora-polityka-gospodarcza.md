---
postid: 5356
title: Do czego może doprowadzić chora polityka gospodarcza
date: 2013-01-14T12:55:34+00:00
author: rybinski
layout: post
guid: http://www.rybinski.eu/?p=5356
permalink: /2013/01/do-czego-moze-doprowadzic-chora-polityka-gospodarcza/
dsq_thread_id:
  - 3163303635
categories:
  - Uncategorized
tags:
  - crisis
  - democracy
  - PIGS
  - recession
---
Jak [informuje](http://www.rp.pl/artykul/231949,969792-Grecja---Symboliczna-kula-dla-premiera-.html) Rzeczpospolita w nocy w Atenach ostrzelano biura rządzącej partii w Grecji w tym pokój w którym urzęduje premier. Jak widać społeczeństwa w krajach przeżywających recesję się radykalizują. W tym roku gospodarka Grecji ma się skurczyć o kolejne 4-5 procent, bezrobocie może sięgnąć 30 procent a dług publiczny 200 procent. Takie są efekty programu antykryzysowego zaordynowanego przez KE, MFW i EBC. Ten program co prawda minimalizuje straty banksterów, ale prowadzi do olbrzymich strat społecznych. Największą ceną jaką kraj może zapłacić jeżeli ta metoda będzie kontynuowana to utrata demokracji. Pierwszy krok w tym kierunku został zrobiony gdy eurokraci mówili Grekom na kogo mają głosować. Teraz mamy kolejny krok, kule zamiast debaty. A właśnie weszły w życie nowe podwyżki podatków w Grecji, co raczej nie poprawi ani wzrostu gospodarczego ani nastrojów.

Portugalia i Hiszpania są w podobnej sytuacji, protesty społeczne narastają, bezrobocie szybko rośnie. W lutym, po wyborach we Włoszech, okaże się czy tam też może dojść do zaburzenia procesów demokratycznych.

Oczywiście rynki finansowe na to nie reagują, bo kupują obligacje tych krajów dlatego że … będą mogli je odsprzedać do EBC. Czyli zyski będą dla nich, ale straty dla podatników, którzy będą musieli pokryć straty EBC.
