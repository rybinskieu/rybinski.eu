---
postid: 5385
title: Dlaczego rząd polubił radary?
date: 2013-01-16T16:03:47+00:00
author: rybinski
layout: post
guid: http://www.rybinski.eu/?p=5385
permalink: /2013/01/dlaczego-rzad-polubil-radary/
dsq_thread_id:
  - 3159957872
categories:
  - Uncategorized
tags:
  - accident
  - conference
  - death
  - EU-funds
  - radar
  - VIstula
---
Gdy w czasie wakacji pisałem o moich spostrzeżeniach z przejazdu przez Województwo Radarowe  ze stolicą w Białym Borze (to moja robocza nazwa Środkowego Pomorza z tytułu radaru w każdej wsi i zwyczaju chowania ich po krzakach i śmietnikach), moje teksty były odosobnione, można by rzec niszowe. Ale teraz rozpętała się prawdziwa wojna radarowa, po tym jak rząd zoperacjonalizował swoje marzenia pozyskania 1,5 miliarda złotych z mandatów za pomocą mandatowozów.

Debata jest niestety głównie medialna, oparta na pseudo-argumentach i niewiedzy. A ponieważ to zjawisko może w ciągu kilku lat dotknąć milionów Polaków w postaci zapłaconego mandatu lub straconego prawa jazdy. Zatem warto o tym pomówić poważnie, na podstawie wyników poważnych badań. Dlatego w dniu 20 lutego Akademia Finansów i Biznesu Vistula organizuje konferencję naukową poświęconą … efektywności wydatkowania środków unijnych w Polsce. Jednym z wątków będą drogi i radary. Tutaj jest [link](http://tvp.info/opinie/komentarze/marketingowa-polityka-radarowa/9752407) do omówienia referatu radarowego, autorstwa dziekana prof. Pawła Gieorgicy, jako zachęta do udziału w konferencji. Wstęp będzie wolny.Kilka dni przed konferencją podam dane logistyczne.

Ciekawe czy powstanie Partia Antyradarowa i Wolności (PAW). Mamy we Włoszech i na Islandii komików, którzy cieszą się duża popularnością i nawet wygrywają lokalne wybory. Może gdyby powstał PAW na wesoło i miał tylko kilka postulatów: delegalizacja radarów, sypanie dróg w zimie żwirem zamiast solą (koniec z butami zniszczonymi przez sól), a przy okazji likwidacja połowy przepisów i etatów urzędniczych, to taki PAW mógłby mieć spore poparcie w narodzie, który kocha przecież wolność, mimo że przeżył wiele lat zniewolenia. Kiedyś carat i Prusacy, potem niemieccy faszyści, potem sowieckie komuchy, a teraz terror radarowy.

Cytując klasyka: Wyrwij murom zęby krat, zerwij kajdany połam bat ….
