---
postid: 1138
title: Polityka prorodzinna na gruzach poczty?
date: 2010-04-05T18:07:33+00:00
author: rybinski
layout: post
guid: 'http://www.rybinski.eu/?p=1138&lang=en'
permalink: /2010/04/polityka-prorodzinna-na-gruzach-poczty/
dsq_thread_id:
  - 3163279993
categories:
  - Bez kategorii
tags:
  - demography
  - innovation
  - letter
  - post
  - scan
---
Wielokrotnie publicznie apelowałem, żeby rządzący przestali myśleć kategoriami wczoraj, tylko zaczęli myśleć nowocześnie, na miarę XXI wieku. W niedawnym [wystąpieniu](http://resources.rybinski.eu/resources/viewResource:bda75de8-29e5-11df-be04-001b24eff4d8) w Polskiej Akademii Umiejętności mówiłem o problemach demograficznych Polski z powodu najniższej w Europie dzietności, i postulowałem, żeby zamienić Pocztę Polską (która w ciągu kilku lat zbankrutuje) na Polski Żłobek i Przedszkole, wykorzystując bazę lokalową Poczty.

Niestety, u nas rządzący wolą wzniecać nowe konflikty (jak ostatni konflikt rządu z NBP) zamiast myśleć nowocześnie. Za to w Finlandii nie mają problemów z nowoczesnym myśleniem, o czym świadczy [decyzja](http://www.rp.pl/artykul/457145_Finowie_otwieraja_listy.html) Poczty Fińskiej o uruchomieniu pilotażowego programu skanowania listów i przesyłania w formie elektronicznej.

W ciągu kilku lat iPady i Kindle radykalnie ograniczą użycie papieru, gazety już się na to przygotowują. Byłoby dobrze gdyby rząd i państwowa Poczta Polska też się do tego przygotowali. Uczmy się od Finów.

Jak znam życie tak innowacyjne propozycje nie zostaną podjęte, i za kilka lat będziemy mieli bankrutującą pocztę, tysiące zwolnionych pracowników poczty, i ciągle tylko 1.3 dziecka przeciętnie na rodzinę. Aha, i jeszcze kolejną komisję śledczą badająca kto do tego dopuścił.
