---
postid: 1309
title: 'Operacja kasandra – powrót Jedi'
date: 2010-05-18T23:58:06+00:00
author: rybinski
layout: post
guid: 'http://www.rybinski.eu/?p=1309&lang=en'
permalink: /2010/05/operacja-kasandra-powrot-jedi/
dsq_thread_id:
  - 3163280327
categories:
  - Globalizacja
  - Polityka monetarna
tags:
  - Bafin
  - CDS
  - G20
  - Jedi
  - Palpatine
  - short sale
  - Sith
---
<p style="text-align: left;">
  Od kilku miesięcy przewiduję, że wielcy gracze na rynkach finansowych przygotowali i będą realizowali operację Kasandra, której kolejne odsłony obserwujemy, ci gracze to Sithowie, wyznawcy ciemnej strony mocy. Celem ich działań jest zarobienie miliardów dolarów, kosztem zdestabilizowania sytuacji makroekonomicznej w wielu regionach świata.
</p>

<p style="text-align: left;">
  Ciemna strona mocy wykorzystała chwilową słabość rycerzy Jedi, osłabionych walką z kryzysem bankowym lat 2008-2009, i przeprowadziła ataki na Grecję i na euro. Ale rycerze Jedi powracają, zdeterminowani do obrony Republiki. Najpierw przygotowali program obronny warty 750 mld euro, a teraz Niemcy, którzy są duchowym przywódcą Rady Jedi zabronili krótkiej sprzedaży (czyli pożyczam, sprzedaję, odkupuję później taniej, oddaję pożyczone papiery i zostawiam sobie zysk) obligacji rządów strefy euro i akcji 10 banków, zabronili też kupna CDS-ów jeżeli nie posiada się obligacji których te CDS-y dotyczą. Te restrykcje oznaczają, że będzie trudniej spekulować na spadki cen obligacji rządów strefy euro i akcji banków. Restrykcje dotyczą obszaru Niemiec, ale można się spodziewać, że wkrótce dołączą inni Jedi, i zakaz stanie się powszechny, bo tylko wtedy będzie skuteczny.
</p>

<p style="text-align: left;">
  Pierwszą reakcją na powrót rycerzy Jedi będzie wściekłość Sithów – wyznawców ciemnej strony mocy, i w krótkim okresie ataki finansowe Sithów się nasilą, będą też próbowali ataków medialnych i nacisków żeby brytyjscy i amerykańscy rycerze Jedi nie dołączyli do Niemców. Po pewnym czasie musi dojść do konfrontacji i jedna strona odniesie sukces. Trudno przewidzieć kto jest dzisiaj silniejszy, ale jeżeli rycerze Jedi się zjednoczą w ramach Rady G20, to ciemna strona mocy poniesie sromotną porażkę, i kto wie, z czasem być może pokój powróci do Republiki.
</p>

<p style="text-align: left;">
  <a href="http://resources.rybinski.eu/resources/viewResource:efeaee1c-6326-11df-a54c-001b24eff4d8">Tutaj</a> jest nadesłany przez Darka Jaszczyka wesoły wiersz z obrazkami o prawdziwym wielkim Jedi
</p>

<p style="text-align: left;">
  Lider bankierów inwestycyjnych – kanclerz Palpatine – zwołał naradę Sithów. Jutro zobaczymy co uradzili.
</p>

<p style="text-align: center;">
  <img class="size-full wp-image-1312 aligncenter" title="Palpatine" src="/uploads/Palpatine.png" alt="Palpatine" width="397" height="279" />
</p>

<p style="text-align: left;">
  Nowe: na razie ciemna strona mocy górą, a jutro strajk generalny w Grecji, strajki sprzyjają ciemnej stronie mocy.
</p>

<p style="text-align: left;">
  Nowe: <a href="http://www.ft.com/cms/s/0/ebe05a22-6322-11df-99a5-00144feab49a.html">artykuł </a>w Financial Times pokazuje, że rycerze Jedi we Francji i w Szwecji nie popierają kolegów z Niemiec. Teraz widać o co naprawdę chodzi, nie o walkę z ciemną stroną mocy, która dzisiaj na rynkach wygrywa, tylko o to, kto zdobędzie największe wpływy w Radzie Jedi. Gdy po jasnej stronie mocy kłotnie i waśnie, ciemna strona triumfuje.
</p>
