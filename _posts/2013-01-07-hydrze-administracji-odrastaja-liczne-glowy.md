---
postid: 5294
title: Hydrze administracji odrastają liczne głowy
date: 2013-01-07T12:52:34+00:00
author: rybinski
layout: post
guid: http://www.rybinski.eu/?p=5294
permalink: /2013/01/hydrze-administracji-odrastaja-liczne-glowy/
dsq_thread_id:
  - 3163303154
categories:
  - Uncategorized
tags:
  - employment
  - Poland
  - public-administration
---
Dzisiaj ukazał się [raport](http://resources.rybinski.eu/resources/viewResource:799373b4-58c0-11e2-bf29-001b24eff4d8) GUS i zatrudnieniu i wynagrodzeniach w gospodarce w 3Q’2012. Wiele z tych danych już znamy na podstawie miesięcznych raportów, ale te są pełniejsze i mają więcej przekrojów. Przypomnijmy, liczba pracujących w 3Q’2012 spadła  o 0,2 procent w ujęciu rocznym, a siła nabywcza przeciętnego wynagrodzenia wzrosła o 0,1 procenta w porównaniu z 3Q’2011. Czyli mamy potwierdzenie stagnacji realnego funduszu płac.

Mnie ten raport  GUS interesuje  bo od kilku lat śledzę jak zmienia się zatrudnienie w administracji publicznej, co nie jest proste bo od 2004 roku GUS podaje te dane łącznie z ZUS i obroną narodową. Więc trzeba robić samemu szacunki na tej podstawie. Te szacunki wskazują, że po okresowym zmniejszeniu zatrudnienia w 2011 roku o około 10 tysięcy, w tym roku zatrudnienie a administracji publicznej znowu rośnie, i to coraz szybciej. W pierwszej połowie roku przyrosło o 6 tysięcy, a tylko w drugim kwartale o ponad 4 tysiące.

Na wykresie poniżej prezentuję dane od 1990 roku, do 3Q’2012. Do 2004 roku są dane podawane przez GUS dla sektora administracja publiczna, a potem są to moje szacunki na podstawie danych łącznych obejmujących administrację publiczną, ZUS i obronę narodową. Niebieska linia oznacza stan, zielone słupki zmianę w danym okresie. Przypominam, że gdy kończyła się komuna i nad polską ziemią jeszcze unosiły się opary centralnego planowania, mieliśmy 158 tysięcy urzędników wszystkich szczebli. W gospodarce “rynkowej” mamy prawie 450 tysięcy urzędników.

<p style="text-align: center;">
  <a href="/uploads/2013/01/Zatrudnienie_adm_publ_3Q_2012.jpg"><img class="wp-image-5295" title="Zatrudnienie_adm_publ_3Q_2012" src="/uploads/2013/01/Zatrudnienie_adm_publ_3Q_2012-300x185.jpg" alt="" width="300" height="185" /></a>
</p>

<p style="text-align: left;">
  Przypominam też, że podobno fundusz płac w administracji miał być zamrożony. Dane GUS pokazują wzrost zatrudnienia w administracji publicznej o 0,2 procent w ujęciu rocznym i wzrost przeciętnego wynagrodzenia o prawie 2 procent. Widać, że cel w 2012 roku prawdopodobnie nie został zrealizowany.
</p>

Trzeba monitorować te statystyki, ponieważ w 2013 roku czeka nas recesja i będzie wiele zwolnień w sektorze prywatnym, więc będzie silna presja żeby się “przytulić” w jakimś urzędzie. Już w 3Q2012 roku liczba pracujących ogółem spadała, a liczba urzędników zaczęła rosnąć. Teraz te trendy mogą się nasilić.

 
