---
postid: 5127
title: Patologiczne efekty działalności EBC
date: 2012-12-12T23:36:26+00:00
author: rybinski
layout: post
guid: http://www.rybinski.eu/?p=5127
permalink: /2012/12/patologiczne-efekty-dzialanosci-ebc/
dsq_thread_id:
  - 3163292110
categories:
  - Uncategorized
tags:
  - crisis
  - monetary policy
  - PIGS
---
Tutaj jest mój [wideokomentarz](http://biznes.onet.pl/wideo/przedluzanie-agonii-grecji,102583,w.html) do sytuacji w Grecji, pokazujący absurdy polityki antykryzysowej.

W czwartek ukaże się mój [artykuł](http://forsal.pl/artykuly/668440,rybinski_dzialania_ratunkowe_ebc_niepotrzebnie_przedluzaja_recesje.html) w Dzienniku Gazecie Prawnej ilustrujący patologiczne efekty działań EBC. Poniżej fragment:

_“[...] EBC stara się obniżyć stopy procentowe i zapewnić tanie finansowanie rządom i bankom w krajach południa Europy tak długo, aż te kraje wyjdą z recesji i zaczną rosnąć. Wtedy wzrosną wpływy podatkowe i te kraje będą mogły same zacząć spłacać swoje długi.  Ta polityka może być skuteczna, jeżeli w tym przejściowym okresie zajdzie poprawa i wzrośnie zdolność krajów do samodzielnego spłacania swoich długów. Na razie to się niestety nie udaje, według najnowszych prognoz Komisji Europejskiej – które są optymistyczne – na przykład dług publiczny Hiszpanii w 2010 wynosił 60 procent PKB, a w 2014 roku wzrośnie do 100 procent. Pomimo pomocy EBC, koszty obsługi długu przez rząd Hiszpanii wzrosną z 2 procent PKB do 4 procent PKB. To oznacza, że Hiszpania mogła do tej pory wydawać różnicę, czyli 2 procent PKB na inwestycje prorozwojowe, a w 2014 roku te pieniądze pójdą na spłatę coraz większych długów. Ale to nie koniec. Zgodnie z optymistycznymi prognozami Komisji Europejskiej zatrudnienie w Hiszpanii spadnie między 2010 a 2014 rokiem o prawie 10 procent. Czyli długi będą znacznie większe, a pracujących, którzy płacą podatki na spłatę tych długów ubędzie. Trzeba naprawdę wielkiej fantazji, żeby argumentować, że Hiszpania w 2014 roku będzie miała większą zdolność spłacenia swoich długów niż w roku 2012. Raczej wszystko wskazuje na to, że Hiszpania zbankrutuje tak samo jak Grecja.”_
