---
postid: 997
title: Bankier inwestycyjny wierszem
date: 2010-02-03T22:10:43+00:00
author: rybinski
layout: post
guid: 'http://www.rybinski.eu/?p=997&lang=en'
permalink: /2010/02/bankier-inwestycyjny-wierszem/
dsq_thread_id:
  - 3163279785
categories:
  - Bez kategorii
tags:
  - banker
  - Blankfein
  - god
  - Goldman
  - Marcinkiewicz
---
Dariusz Jaszczyk, zainspirowany moim felietonem pt. Bankier inwestycyjny (dwa posty niżej), nadesłał wiersz na ten temat. Publikuję za zgodą autora.

**Bankier inwestycyjny**

Był sobie kiedyś Prezes Goldmana
  
Dzień Boży tyrał w imieniu Pana
  
Poznajcie proszę Lloyda Blankfeina
  
Na pół anioła, a pół Einsteina

Człek to bogaty, bezpruderyjny
  
W końcu to bankier inwestycyjny
  
A że pracuje w imieniu Boga
  
Nie wie co małość i ludzka trwoga

Światem on rządzi, kasę pożycza
  
Polakom zabrał Marcinkiewicza
  
Który finansów polskich był kwiatem
  
Teraz już wspólnie sterują światem

<!--more-->Ten pierwszy w boskiej łasce i chwale


  
Drugi nie mniejszy od niego wcale
  
Znany był w całym ZCHN-ie
  
Drugi czy trzeci po Szopenie

I tak ci wielcy, święci mężowie
  
Choć w średnim wieku obaj panowie
  
W ramionach uczuć się rozpłynęli
  
Tamten do Boga, ten Izabeli

Rzecz wielce sprytną więc umyślili
  
Kryzys zaczęli, kryzys skończyli
  
I tak pionkami manewrowali
  
Że konkurentów powykańczali

Dzisiaj znaleźli sobie frajera
  
Pewnego dziadka Paula Volckera
  
Co w FED-zie robiąc przez całe życie
  
Teraz w Senacie spiskuje skrycie

I tak populizm oraz omamy
  
Do ucha spłyną pana Obamy
  
Ten gniewem zawrze uniesion wielce
  
Wielu bankierów umrze na serce

I tu historia opowiedziana
  
Świat legnie u stóp pana Goldmana
  
Historię tworzą bowiem wybrańcy
  
A zwłaszcza Boga pomazańcy
