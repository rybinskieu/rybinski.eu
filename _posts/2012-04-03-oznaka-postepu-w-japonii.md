---
postid: 4053
title: Oznaka postępu w Japonii
date: 2012-04-03T09:01:54+00:00
author: rybinski
layout: post
guid: http://www.rybinski.eu/?p=4053
permalink: /2012/04/oznaka-postepu-w-japonii/
dsq_thread_id:
  - 3160748070
categories:
  - Uncategorized
tags:
  - holiday
  - Japan
  - Kyoto
  - toilet
  - trip
---
Gospodarka Japonii jest w stagnacji od ponad 20 lat. Ale w niektórych obszarach rozwój postępuje w szybkim tempie. Gdy pracowałem w Japonii jako informatyk ponad 20 lat temu, pamiętam, że wtedy było trudno korzystać z toalety, bo wiele było komputerowo sterowanych, podgrzewanych i jak się nacisnęło zły guzik, to zamiast spuszczenia wody można było uzyskać lewatywę.

Otóż w minionych 20 latach Japończycy jeszcze udoskonalili toalety. W ryokanie w Kyoto wchodzę do toalety, a sedes wita mnie przyjaznym podniesieniem klapy. W zależności do zamiarów, albo podniesie też deskę klozetową, albo pozostawi w poziomie i błyskawicznie podgrzeje, żeby pupa była zadowolona. Fotokomórki wszystko za klienta zrobią. Niestety moja 10-letnia córka pomyliła guziki i sedes zamienił się w bidet, z piskiem uciekła i trzeba było ja przebierać w nowe spodnie. Do czego służy pozostałe 19 guzików nie mam pojęcia.

<p style="text-align: center;">
  <a href="/uploads/2012/04/Japanese_toilet.jpg"><img class="size-medium wp-image-4054 aligncenter" title="Japanese_toilet" src="/uploads/2012/04/Japanese_toilet-300x272.jpg" alt="" width="300" height="272" /></a>
</p>

Shinkansen (Nozomi) jedzie znacznie szybciej niż najszybszy 20 lat temu Hikari. Pociąg wypełniony po brzegi, tutaj nie widać recesji. Chociaż Hania (koleżanka za studiów, wyszła za mąż za Japończyka, kolegę z pracy sprzed 20 lat) mówiła, że czuć recesję, bo jest wiele samobójstw.

W centrum Tokio jakby mniej gaijinów niż 20 lat temu, podobno boją się promieniowania po Fukushimie. My wciągamy promieniowanie pełną piersią i gębą, wsuwając najlepsze sushi i sashimi na świecie. Japonia otworzyła się na turystów z Chin, to ciekawe, bo pamiętam że 20 lat temu traktowali Chińczyków bardzo podle. Ale pieniądz niejedne drzwi i serce otworzy.
