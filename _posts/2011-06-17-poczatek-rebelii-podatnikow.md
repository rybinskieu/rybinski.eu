---
postid: 2409
title: Początek rebelii podatników
date: 2011-06-17T23:27:25+00:00
author: rybinski
layout: post
guid: 'http://www.rybinski.eu/?p=2409&lang=all'
permalink: /2011/06/poczatek-rebelii-podatnikow/
dsq_thread_id:
  - 3163286806
categories:
  - Bez kategorii
tags:
  - banking
  - crisis
  - fraud
  - Greece
  - taxes
---
Dzisiejsze ustalenia Merkel i Sarko pokazują, że w dalszym ciągu wielka finansiera decyduje o wielkiej polityce w Europie, kosztem podatników. Banki pożyczały pieniądze Grecji, zarabiając na tym krocie. Teraz naciskają na politków Unii żeby transferować kolejne dziesiątki miliardów euro podatników do Grecji, żeby ta mogła spłacić obligacje w posiadaniu banków. I jeszcze Polska w tym partycypuje.

Do tego dorabia się teorie ekonomii, straszy jaki to będzie kryzys gdy Grecja oficjalnie zbankkrutuje. Politykom nieukom polecam studia przypadków z przeszłości czy ostatnie doświadczenie Islandii, tylko oddłużony kraj ma szanse na wzrost. Ale bankierzy chcą doprowadzić do sytuacji, w której spłaci się długi wobec nich, a straty poniesie tylko EBC i podatnicy. I na razie ten scenriusz realizują.

W poniedziałek będzie w Dzienniku mój felieton, druga część tekstu o bankierze inwestycyjnym, który jakiś czas temu był bardzo popularny. W tym tekście demaskuję prawdziwe mechanizmy obecnego kryzysu w Europie.

Przewiduję, że w ciągu kilku miesięcy dojdzie do rebelii podatników przeciwko rządom bankierów. Pokażą to sondaże popularności partii politycznych, które są “w kieszeni” bankierów.
