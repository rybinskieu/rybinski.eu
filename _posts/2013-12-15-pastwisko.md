---
postid: 6763
title: Pastwisko
date: 2013-12-15T12:24:41+00:00
author: rybinski
layout: post
guid: http://www.rybinski.eu/?p=6763
permalink: /2013/12/pastwisko/
dsq_thread_id:
  - 3150917679
categories:
  - Uncategorized
tags:
  - cheating
  - citizen
  - common good
  - honesty
  - moral
---
<div>
  <a href="/uploads/2013/12/dead_cow1.jpg"><img class="wp-image-6769 aligncenter" title="dead_cow" src="/uploads/2013/12/dead_cow1-300x199.jpg" alt="" width="270" height="179" /></a>
</div>

<div>
</div>

<div>
</div>

<div>
  Hardin opisał tragedię na przykładzie wiejskich wspólnot, które wypasały mleczne krowy na wspólnych pastwiskach. Krów pasło się akurat tyle (np. 100), aby trawa na pastwisku mogła odrastać. Ale jeden z rolników stwierdził, że doda do takiego stada jeszcze jedną swoją krowę, co pozwoliło mu na większe przychody z mleka. Krów od tego czasu było 101, a rolnik był zadowolony, bo wypasał kolejną krowę. Efekt dla całego pastwiska, które zaczęło mieć więcej krów niż mogło wyżywić, nie był jeszcze widoczny. Gdy dowiedzieli się o tym inni mieszkańcy wioski, wyprowadzili na wspólne pastwisko kolejne krowy: 102. i następne. Po jakimś czasie trawa na pastwisku przestała odrastać, a pastwisko ostatecznie zostało wyjałowione. Mieszkańcy stracili pastwisko, a ich krowy przestały dawać mleko. Nieprzestrzeganie umowy korzystania z pastwiska przez kilka osób doprowadziło do jego zniszczenia.” (za Wikipedią). Jest to szalenie ciekawy i uniwersalny przykład – obrazuje po prostu życie w Naszej Ojczyźnie. Jakie z tego płyną wnioski? Cztery:
</div>

<div>
  <div>
    <p>
      1.Korzyści uzyskują ci, którzy pierwsi naruszają reguły.<br /> 2.Im więcej nieuczciwych gospodarzy, tym mniejszy zysk.<br /> 3.Nieuczciwi liczą na to, że nie zostaną zdemaskowani.<br /> 4.Nieuczciwi są najbardziej zainteresowani przestrzeganiem reguł (oczywiście przez innych)
    </p>
    
    <p>
      Imperatyw kategoryczny Kanta (postępuj tak jak byś chciał żeby inni postępowali) jest zasadą, która w teorii bardzo nam się podoba, jednak w praktyce jest już z tym trochę gorzej. Chcielibyśmy żeby wszyscy byli uczciwi, ale sami czasem coś przeskrobiemy, zgadza się? Mówimy wtedy: „a to taka drobnostka, inni robią rzeczy gorsze.” A my robimy po prostu wałki adekwatne do naszego statusu społecznego – mali robią małe wałki, duzi robią duże wałki. Jazda bez biletu autobusem jest dla jednych normą społeczną, a dla innych zwykłym złodziejstwem. Tak, jadąc bez biletu okradam m.in. tego kierowcę, który być może straci pracę, gdy wpływy z biletów się zmniejszą. Podejrzewam, że wielu z nas, gdyby było na górze, ze zdziwieniem przyglądałoby się sobie i temu jak się „zmienili”. Guzik prawda, tendencja do oszustwa tkwiła w Tobie zawsze, zmieniły się tylko zabawki na większe. Jeśli będziesz uczciwy w małych rzeczach, będziesz uczciwy w rzeczach dużych. Uczciwość to nawyk, który wynosi się z domu. Jeśli tatuś żądał od Ciebie przestrzegania jakiś zasad, a sam ich nie przestrzegał, to przestrzegałeś ich, ale tylko w obawie przed karą. Tak to niestety jest na tym naszym pastwisku, że zdecydowana większość z nas działa zgodnie z regułami jedynie w obawie przed karą – „czyny legalne.” Czyn moralny wymaga empatii i wrażliwości oraz wielkiej samodyscypliny…
    </p>
  </div>
  
  <div>
     Ile jeszcze wytrzyma Pastwisko?…”
  </div>
</div>

_Tekst nadesłany przez Marcina Gomołę._
