---
postid: 2945
title: Nagroda za rozwiązanie strefy euro
date: 2011-10-19T09:18:28+00:00
author: rybinski
layout: post
guid: 'http://www.rybinski.eu/?p=2945&lang=all'
permalink: /2011/10/nagroda-za-rozwiazanie-strefy-euro/
dsq_thread_id:
  - 3163282136
categories:
  - Bez kategorii
tags:
  - death
  - EBRD
  - euro
  - growth
  - Poland
  - prize
  - Rome
  - Wolfson
---
Brytyjski Think Tank Policy Exchange ogłosił [nagrodę](http://www.policyexchange.org.uk/assets/Wolfson_PR_EN.pdf) za przedstawienie najlepszego pomysłu na – jak to określił Financial Times – najbardziej bezbolesną śmierć strefy euro. Nagroda nosi nazwę Wolfson Economic Prize i wynosi 250,000 funtów. Zarejestrowałem się w tym konkursie, mam już nawet dobry pomysł.

Kolejne instytucje tną prognozy PKB dla Polski na przyszły rok, EBOR oczekuje wzrostu 2,2%. Ja oczekuję poniżej 2% w 2012 roku i recesji w 2013 roku. Ciekawe czy lista reform które przedstawi premier Tusk w expose będzie dobrą odpowiedzią na taki właśnie scenariusz.

W czwartek ukaże się mój artykuł w Dzienniku Gazecie Prawnej pt. Upadek Rzymu, w którym pokazuję, że po raz kolejny w historii ludzkości upadek Rzymu może stanowić koniec pewnej epoki. W piątek będzie artykuł w Rzeczpospolitej (dodatek EKO+), pt. Bankier inwestycyjny tworzy przyszłość, czyli kolejny artykuł z – bardzo popularnej według redakcji Rzepy – serii o bankierze inwestycyjnym.

Tutaj jest link do mojej [wypowiedzi](http://www.fakt.pl/Sprawdz-ile-zarabiaja-bankierzy-w-Polsce-,artykuly,134176,1.html) dla Faktu, w której dołączam do ruchu oburzonych.

Tutaj, za pośrednictwem Onet-u jest [link](http://biznes.onet.pl/rybinski-w-2013-roku-polske-czeka-recesja,18589,4884629,1,audio-detal) do mojego dzisiejszego wywiadu w Radiu PIN.
