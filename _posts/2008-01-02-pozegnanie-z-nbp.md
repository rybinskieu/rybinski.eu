---
postid: 557
title: Pożegnanie z NBP
date: 2008-01-02T21:46:17+00:00
author: rybinski
layout: post
guid: http://www.rybinski.eu/?p=557
permalink: /2008/01/pozegnanie-z-nbp/
dsq_thread_id:
  - 3163273172
categories:
  - Polityka monetarna
tags:
  - NBP
  - Polityka monetarna
  - pożegnanie
---
Dzisiaj zgodnie z art. 13 ustawy o NBP zrzekłem się funkcji wiceprezesa NBP, jest w tej sprawie oficjalny komunikat na stronie [NBP](http://www.rybinski.eu/wp-admin/www.nbp.pl). Jako już były wiceprezes NBP i były członek KNF planuję pozostać uważnym obserwatorem życia gospodarczego (na świecie i w Polsce) i będę o tym regularnie pisywał na swoim blogu, po polsku i po angielsku. Mam nadzieję pisywać w ciekawy sposób, czasami z przymrużeniem oka, czyli wracam do swojego dawnego stylu.

Z NBP odchodzę z poczuciem dobrze spełnionego obowiązku, miałem przyjemność współtworzyć zmiany w sposobie komunikacji polityki pieniężnej, byłem architektem zmian w obszarze zarządzania rezerwami walutowymi, które dzięki trafnym decyzjom przyniosły krajowi milliard dolarów więcej w porównaniu z poprzednią strategią inwestycyjną. Przeprowadziliśmy wiele zmian w obszarze zarządzania gotówką (niektóre dopiero dadzą o sobie znać), trwają końcowe prace nad wejściem Polski do Target 2. Miałem prawdziwą przyjemność i zaszczyt pracować ze świetnymi fachowcami. Wspólnie z ekonomistami NBP napisałem szereg prac naukowych, kilka opublikowano w międzynarodowych i krajowych recenzowanych pismach naukowych, kilka prezentowałem na międzynarodowych konferencjach. Napisałem też w tym czasie książkę “Globalizacja w trzech odsłonach”. W latach 2006-2007 wygłosiłem ponad 20 wystąpień, które zgodnie z dobrymi standardami bankowości centralnej są publikowane na stronach NBP (www.nbp.pl), Banku Rozliczeń Międzynarodowych (www.bis.org) i na moim blogu. Byłem pierwszym w historii (wice) prezesem banku centralnego który miał swój blog.

Serdecznie dziękuję wszystkim, dzięki którym udało się tak wiele osiągnąć.
