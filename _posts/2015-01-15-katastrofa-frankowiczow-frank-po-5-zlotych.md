---
postid: 7865
title: 'Katastrofa frankowiczów – frank po 5 złotych'
date: 2015-01-15T11:45:39+00:00
author: rybinski
layout: post
guid: http://www.rybinski.eu/?p=7865
permalink: /2015/01/katastrofa-frankowiczow-frank-po-5-zlotych/
dsq_thread_id:
  - 3422260940
categories:
  - Uncategorized
tags:
  - franc
  - loan
  - mortgage
  - Swiss
---
<p style="text-align: center;">
  <a href="/uploads/2015/01/CHFPLN.jpg"><img class="wp-image-7866 aligncenter" title="CHFPLN" src="/uploads/2015/01/CHFPLN-300x185.jpg" alt="" width="300" height="185" /></a>
</p>

Bank Centralny Szwajcarii przestał dzisiaj interweniować na rynku walutowym walutowym i doszło do gwałtownego umocnienia franka do wszystkich walut. Wczoraj kurs franka wynosił 3,50 złotego, a dzisiaj na rynku walutowym przez moment frank kosztował 5,12 złotego. To oznacza poważne kłopoty dla wielu osób, które mają kredyty we franku, a także być może kłopoty niektórych banków, które udzielały takich kredytów na dużą skalę.

Przypominam, że żyjemy w świecie zdominowanym przez czarne łabędzie, w którym coraz mniej zależy od sił rynkowych, a coraz więcej od decyzji administracyjnych, w tym decyzji banków centralnych. Nie wiadomo, czy po tym szoku Bank Szwajcarii powróci do interwencji walutowych i czy frank się umocni z powrotem do poziomów poniżej 4 złotych. W każdym razie najbliższa rata kredytu we frankach będzie o wiele większa niż do tej pory. Warto o tym pamiętać i zawczasu się na to przygotować, ograniczając inne wydatki.

Po takim szoku niektóre osoby mogą zdecydować się na kredyt we frankach, bo będą chciały skorzystać z okazji, że frank jest taki drogi i że powinien się osłabiać. Przypominam, że kupno mieszkania na kredyt we frankach jest dla większości młodych osób bardzo złą decyzją życiową, która niesie ze sobą wiele negatywnych konsekwencji, pisałem o tym wielokrotnie.
