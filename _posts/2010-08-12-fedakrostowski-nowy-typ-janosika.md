---
postid: 1547
title: 'Fedak/Rostowski – nowy typ Janosika'
date: 2010-08-12T13:32:52+00:00
author: rybinski
layout: post
guid: 'http://www.rybinski.eu/?p=1547&lang=all'
permalink: /2010/08/fedakrostowski-nowy-typ-janosika/
aktt_notify_twitter:
  - yes
aktt_tweeted:
  - 1
dsq_thread_id:
  - 3163281020
categories:
  - Kapitał intelektualny
tags:
  - bad ideas
  - bonds
  - deficit
  - Fedak
  - OFE
  - pensions
  - policy
  - robbery
  - Rostowski
  - stocks
  - young-generation
---
Janosik zabierał bogatym, część dawał biednym, a część przepijał i przeżerał z koleżkami. Dyskutowana dzisiaj przez KSRM propozycja duetu Fedak/Rostowski, która demoluje system emerytalny w Polsce jest nowym typem Janosika. Zabierają obecnemu pokoleniu 30-40latków i ich dzieciom, zmniejszając ich przyszłe emerytury, żeby zachować przywileje obecnych emerytów (np. mundurowych) i tych co odchodzą wcześnie na emeryturę.  Oraz żeby przejeść i przepić resztę, czyli zasypać część dziury budżetowej, bo nie są w stanie ograniczyć wydatków sektora finansów publicznych, a przypomnijmy, że w minionych pięciu latach zatrudnienie w administracji publicznej wszystkich szczebli wzrosło o 100 tysiecy urzędników, co kosztuje rocznie 5 mld złotych, czyli tyle co daje podwyżka VAT.

Wczoraj podnieśli podatki, żeby zapłacić armii nowych urzędników. Dzisiaj zabierają emerytury nam i naszym dzieciom, żeby utrzymać obecne przywileje, żeby uprzywilejowani na nich głosowali. Co będzie jutro?

Mam nadzieję że propozycja zmian ustawy przygotowana przez minister Fedak i popierana przez ministra Rostowskiego upadnie. Jeżeli ktoś chce się zapoznać z moją ekspertyzą w tej sprawie, to link jest [tutaj](http://resources.rybinski.eu/resources/viewResource:b8f3c002-a604-11df-9891-001b24eff4d8).
