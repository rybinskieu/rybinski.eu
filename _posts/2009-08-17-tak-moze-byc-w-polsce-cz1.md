---
postid: 737
title: 'Tak może być w Polsce: cz 1'
date: 2009-08-17T18:13:24+00:00
author: rybinski
layout: post
guid: http://www.rybinski.eu/?p=737
permalink: /2009/08/tak-moze-byc-w-polsce-cz1/
dsq_thread_id:
  - 3163277240
categories:
  - E-ekonomia
tags:
  - dream
  - e-economy
  - future
  - Poland
  - public-sector
  - services
---
Nieodległa przyszłość w jednym z miast powiatowych w Polsce, dzwoni telefon w mieszkaniu małego przedsiębiorcy, Jana Polskiego.

- Dzień dobry, czy mam przyjemność z Panem Janem Polskim, właścicielem firmy Jan i Synowie.

- Tak, a kto mówi.

- Pozwoli Pan że się przedstawię, mówi Ewelina Kowalska z Urzędu Obsługi Obywateli

- Skąd? To jakiś żart, a może Pani z Urzędu Skarbowego?

- Proszę pozwolić że wyjaśnię. Od stycznia w Polsce powstał Urząd Obsługi Obywateli, który zajmuje się wspieraniem Polaków z prowadzeniu biznesu, w załatwianiu spraw w urzędach, w podnoszeniu jakości życia. Każdy urzędnik UOO ma grupę klientów którymi zarządza. Moje wynagrodzenie jest uzależnione od jakości poziomu obsługi, która jest mierzona w corocznej ankiecie przeprowadzanej wśród klientów.

<!--more-->

- A czy się Pani konkretnie zajmuje?

- Mam dostęp do wszystkich publicznych rejestrów i mam dbać o to, żeby moi klienci nie przegapili ważnych dla nich dat związanych na przykład z rozliczeniem podatkowym, żeby mieli dostęp na czas do ważnych dla  nich informacji, jak na przykład zmieniające się przepisy, mam ich wspierać w szybkim załatwianiu różnych spraw w urzędach.

- Coś podobnego? To na pewno nie jest żart, chociaż to styczeń a nie kwiecień?

- Nie, może Pan to wszytko sprawdzić na stronie internetowej urzędu www.uoo.gov.pl, jako identyfikator na stronie musi Pan podać swoje imię, nazwisko i numer NIP, a jako hasło datę urodzenia pisaną bez spacji. Ma Pan też założone urzędowe konto emailowe na naszym serwerze, na które będzie Pan otrzymywał wszystkie ważne dla Pana informacje urzędowe, Pana email to jan.polski.nip@email.gov.pl.

- To znaczy że jak mam sprawę w urzędzie skarbowym, albo w urzędzie gminy co co mam teraz zrobić?

- Mamy politykę zero-okienka, swoją sprawę opisuje Pan w kontakcie ze mną, telefonicznie, emailem lub poprzez stronę internetową, jak Panu wygodniej, a ja się wszystkim zajmę.

- Niesamowite, właśnie chciałem założyć nową firmę, Innowacja sp. z o.o. To co mam teraz zrobic?

- Proszę mi przesłać informacje czym się firma będzie zajmować, w ciągu 24 godzin otrzyma Pan na adres emailowy wszystkie dokumenty i jutro może Pan zaczynać działalność. Może Pan to też zrobić bez mojego pośrednictwa na naszej stronie internetowej. W ten sposób załatwi Pan też wszystkie inne sprawy urzędowe. 

- O rany, to super. Strasznie dziękuję.

- I proszę nie zapomnieć, że dzisiaj są imieniny Pana żony, warto kupić kwiaty albo zaprosić żonę na kolację. Za tydzień kończy się ważność dowodu rejestracyjnego Pana samochodu, warto zrobić badanie techniczne w tym tygodniu. Czy w czymś jeszcze mogę Panu jeszcze pomóc?

- Nie, dziękuję, bardzo dziękuję, zaoszczędziła mi Pani kilku dni biegania po mieście po urzędach.

- Cała przyjemność po mojej stronie, mam nadzieję że będzie Pan zadowolony z poziomu usług świadczonych przez nasz urząd. Do usłyszenia i miłego dnia.

Jan Polski osłupiały odłożył słuchawkę.  Żona Halina, widząc jego dziwną minę, spytała zaniepokojona.

- Kochanie co się stało? Jakieś złe wiadomości?

- Wręcz przeciwnie. Polska to wspaniały kraj i ma cudownych urzędników. A poza tym proponuję żebyś ładnie się ubrała, idziemy na kolację, masz dzisiaj imieniny i musimy to uczcić. 

Pani Halina straciła dech w piersiach. Przecież mąż zawsze  narzekał na urzędy i nigdy nie pamiętał o jej imieninach. To faktycznie jakaś zmiana na lepsze, szykuje się wspaniały wieczór, dobrze że dzieci wyjechały na ferie  <img src='http://www.rybinski.eu/wp-includes/images/smilies/icon_smile.gif' alt=':-)' class='wp-smiley' />

\* \* * 

Tak może być w Polsce!!!

Jeżeli masz swoją historię, która pokazuje jak może być w Polsce to napisz komentarz. Marzenia czasami się spełniają, trzeba im tylko trochę pomóc.
