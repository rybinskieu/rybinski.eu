---
postid: 6018
title: Zaczęły się zwolnienia w administracji publicznej?
date: 2013-05-16T10:29:24+00:00
author: rybinski
layout: post
guid: http://www.rybinski.eu/?p=6018
permalink: /2013/05/zaczely-sie-zwolnienia-w-administracji-publicznej/
dsq_thread_id:
  - 3163310225
categories:
  - Uncategorized
tags:
  - budget
  - layoffs
  - public-administration
  - taxes
---
<p style="text-align: center;">
  <a href="/uploads/2013/05/Zatrudnienie_w_adm_publicznej_2012.jpg"><img class="size-medium wp-image-6019 aligncenter" title="Zatrudnienie_w_adm_publicznej_2012" src="/uploads/2013/05/Zatrudnienie_w_adm_publicznej_2012-300x184.jpg" alt="" width="300" height="184" /></a>
</p>

GUS podał dane o zatrudnieniu w gospodarce w 2012 roku. Liczba pracujących ogółem spadła o 0,3 procent w ciągu roku. Ja od kilku lat śledzę dane o liczbie zatrudnionych w administracji publicznej. W 1990 roku było około 150 tysięcy urzędników, teraz ich liczba jest trzykrotnie wyższa i wynosi około 450 tysięcy. Według GUS zatrudnienie w administracji publicznej wzrosło o około 6 tysięcy w ciągu 2012 roku, ale już w samym czwartym kwartale spadło o prawie 4 tysiące. Wykres powyżej ilustruje te zmiany.

Wydaje się, że znacznie niższe dochody podatkowe rządu i samorządów chyba zaczęły wymuszać działania oszczędnościowe, w tym ograniczenie zatrudnienia. To oczywiście przychodzi w najgorszym możliwym momencie, gdy gospodarka stacza się w recesję i zwalniani urzędnicy mają małe szanse na znalezienie pracy w sektorze prywatnym. Ale taka niestety jest praktyka rządzenia w wielu krajach, rozsądne decyzje podejmuje się dopiero wtedy, gdy wyczerpano wszystkie inne możliwości. Ale z reguły odbywa się to w bardzo złym momencie. Trzeba poczekać na dane za pierwszy kwartał, ale masakra podatkowa w budżecie (silny spadek dochodów podatkowych) sugeruje, że redukcje zatrudnienia w administracji będą kontynuowane. Do coraz większej liczby osób w rządzie i parlamencie dociera, że dług publiczny może szybko przekroczyć granice 60 procent PKB, za co grozi Trybunał Stanu. Więc głównym motywem oszczędzania będzie strach, a to bardzo silna motywacja.

 
