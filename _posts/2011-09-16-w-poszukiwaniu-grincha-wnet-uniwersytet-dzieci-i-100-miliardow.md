---
postid: 2736
title: W poszukiwaniu Grincha, WNET, Uniwersytet Dzieci i 100 bilionów
date: 2011-09-16T08:09:27+00:00
author: rybinski
layout: post
guid: 'http://www.rybinski.eu/?p=2736&lang=all'
permalink: /2011/09/w-poszukiwaniu-grincha-wnet-uniwersytet-dzieci-i-100-miliardow/
dsq_thread_id:
  - 3163288208
categories:
  - Bez kategorii
tags:
  - economy
  - elections
  - finance
  - fiscal-policy
  - lecture
  - Rybinski
  - senate
---
Dzisiaj, jak co piątek, ukazał się mój [tekst](http://www.ekonomia24.pl/artykul/706250,717952-W-poszukiwaniu-Grincha.html) w Rzeczpospolitej, nosi tytuł W poszukiwaniu Grincha. W całości dostępny tylko w wersji papierowej lub odpłatnie.

Dzisiaj (piątek) tuż po  9:00 będę miał wywiad w radio WNET.

Jutro (sobota) o 12:00 mam [wykład inauguracyjny](http://www.uniwersytetdzieci.pl/lectures/show/1396) na Uniwersytecie Dzieci na kierunku Mistrz i Uczeń. Wykład nosi tytuł “Jak będą wyglądały gospodarka i finanse w 2020 roku?” . W tracie wykładu rozwiążemy też problemy związane z dziurą budżetową, poprosiłem dzieci o:

“Moi młodzi studenci! <br style="padding: 0px; margin: 0px;" />W kryzysie wzrost gospodarczy często spada, maleją dochody budżetowe z podatków, a rosną wydatki, na przykład na zasiłki dla bezrobotnych, których wtedy przybywa.<br style="padding: 0px; margin: 0px;" />Dorośli mają wtedy problem, bo pojawia się potężna dziura budżetowa (wiele wydatków, mało dochodów). Wyobraźcie sobie, że każdy z Was jest ministrem finansów przyszłości, w 2020 roku. Co zrobicie, ale konkretnie, bez ogólników i lania wody, żeby zmniejszyć dziurę budżetową? Karteczki z pomysłami można będzie wrzucać do pojemnika w czasie wykładu, kilka osób będzie mogło też przedstawić swoje pomysły na wykładzie. Najciekawsze pomysły opublikuję w artykule w ogólnopolskiej gazecie, podając nazwiska autorów.”

A ponieważ dzieci są bardzo kreatywne, z pewnością poradzimy sobie z deficytem w mgnieniu oka.

W środę zostałem multi-<span style="text-decoration: line-through;">miliarderem</span>bilionerem. Podczas spotkania mojego sztabu wyborczego w knajpce na Ząbkowskiej podeszły do mnie dwie nieznajome osoby i powiedziały że mają dla mnie prezent. Dostałem banknot o nominale 100 bilionów dolarów … Zimbabwe.  To był super prezent, pokażę dzieciom na wykładzie do czego prowadzi nieodpowiedzialna polityka gospodarcza. Poniżej skan (niestety czarno-biały bo skaner mi nawalił, nie wytrzymał nominału?).

<img class="aligncenter size-full wp-image-2739" title="100mld" src="/uploads/100mld.png" alt="100mld" width="449" height="241" />
