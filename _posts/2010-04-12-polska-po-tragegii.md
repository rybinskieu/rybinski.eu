---
postid: 1147
title: Polska po tragegii
date: 2010-04-12T18:58:45+00:00
author: rybinski
layout: post
guid: 'http://www.rybinski.eu/?p=1147&lang=en'
permalink: /2010/04/polska-po-tragegii/
dsq_thread_id:
  - 3163280022
categories:
  - Bez kategorii
tags:
  - flood
  - Kaczmarski
  - mourning
  - Poland
  - politics
  - tragedy
  - union
  - Wroclaw
---
Tragedie jednoczą Polaków. Sympatycy PO, PiS, innych partii i ci którzy przestali oglądać telewizję jednakowo idą na Krakowskie Przedmieście zapalić znicz  pod Pałacem Prezydenckim.

W 1997 roku Wrocław dotknęła straszliwa tragedia, powódź zalała miasto. Wszyscy mieszkańcy, niezależnie do zawodu, wyznania, statusu czy poglądów ramię w ramię ratowali miasto ukłądając wały z worków z piaskiem. Prezydent Wrocławia, Rafał Dutkiewicz mówił mi, że ta wspólna niedola zjednoczyła mieszkańców i pozwoliła zbudować kapitał społeczny, dzięki któremu miasto odnosi sukcesy.

Pojawia się pytanie, czy podobnie jak Wrocław, który wzniósł się po tragedii, czy polska klasa polityczna może wznieść się ponad podziały i kłótnie, i czy  dla uczczenia osób, które zginęły w katastrofie może ustanowić rząd i Sejm zgody narodowej. Bo poza modlitwą w sferze duchowej, nie ma lepszego hołdu dla ofiar katastrofy w sferze materialnej niż wspólne budowanie silnej gospodarczo Polski, zaniechanie dawnych sporów i waśni, i budowanie przyszłości na wspólnych celach. Mam nadzieję że jest to możliwe.

Piszę o tym dlatego, że mimo żałoby narodowej już pojawiły się głosy, które powracają do dawnych konfliktów, dawnych podziałów, które jątrzą. To droga donikąd. Ku przestrodze, politykom dedykuję tekst posenki Jacka Kaczmarskiego, Samosierra:



<!--more-->Pod prąd wąwozem w twarz ognistym wiatrom


  
Po końskie brzuchy w nurt płynącej lawy
  
Prze szwoleżerów łatwopalny szwadron
  
Gardła armatnie kolanami dławić
  
W mokry mrok topi głowy szwoleżerów
  
Deszcz gliny ziemi i rozbitej skały
  
Ci co polegną – pójdą w bohatery
  
Ci co przeżyją – pójdą w generały

Potem twarz z ognia jeszcze nieobeschłą
  
Będą musieli w szczere giąć uśmiechy
  
Z oczu wymazać swoją hardą przeszłość
  
Uszy nastawiać na szeptów oddechy
  
Zwycięskie piersi obciążą ordery
  
I wstęgi spłyną z ramion sytych chwały
  
Ci co polegli – idą w bohatery
  
Ci co przeżyli – idą w generały

Potem zaś czyści w paradnych mundurach
  
Galopem w wąwóz wielkiej polityki
  
Gdzie w deszczu złota i kadzideł chmurach
  
Pióra miast armat państw krzyżują szyki
  
I tylko paru nie minie pokuta
  
W mrowisku lękiem karmionych koterii
  
I nieść będą ciężar wytrząśniętej z buta
  
Grudki zaschniętej gliny Somosierry

Ale twarz z ognia jeszcze nieobeschłą
  
Będą musieli w szczere giąć uśmiechy
  
Z oczu wymazać swoją hardą przeszłość
  
Uszy nastawić na szeptów oddechy
  
Nie ten umiera co właśnie umiera
  
Lecz ten co żyjąc w martwej kroczy chwale
  
Więc ci co polegli – poszli w bohatery
  
Ci co przeżyli – muszą walczyć dalej
