---
postid: 5261
title: Czy nadchodzi zmierzch euro?
date: 2013-01-04T16:06:35+00:00
author: rybinski
layout: post
guid: http://www.rybinski.eu/?p=5261
permalink: /2013/01/czy-nadchodzi-zmierzch-euro/
dsq_thread_id:
  - 3163303015
categories:
  - Uncategorized
tags:
  - cenrtal banks
  - crisis
  - euro
  - reserve-management
---
To pytanie wydaje się zasadne po analizie inwestycji walutowych banków centralnych. Te dane zostały opublikowane przez MFW, a omówione w [artykule](http://www.telegraph.co.uk/finance/financialcrisis/9778899/Europes-dream-of-toppling-dollar-fades-as-Asian-Tigers-dump-euro.html) The Telegraph.

Wykres poniżej pokazuje kupno euro przez banki centralne z krajów rozwijających się, a te kraje mają większość rezerw walutowych świata. Widać na nim, że w trzecim kwartale 2012 roku nastąpiły rekordowo duże odpływy*, mimo interwencji EBC  w postaci programu OMT w celu zatrzymania procesu rozpadu strefy euro. A może dlatego, że zarządzający zrozumieli, że inwestycje w obligacje krajów PIGS są niebezpieczne i pozbyli się tych obligacji. Obniżki ratingów też zrobiły swoje, bo bankom centralnym nie wolno inwestować w śmieciowe obligacje  śmieciowe lub prawie śmieciowe, a takie są obligacje rządów krajów PIGS. Za to fundusz rezerwy emerytalnej  w Hiszpanii [inwestuje](http://online.wsj.com/article/SB10001424127887323374504578217384062120520.html?mod=europe_home) w prawie śmieciowe obligacje swojego rządu 90 procent swoich aktywów. Nie będzie emeryturek w Hiszpanii po bankructwie?

Transakcje kupna/sprzedaży euro przez banki centralne z krajów rozwijających się

<p style="text-align: center;">
  <a href="/uploads/2013/01/EM_central_bank_flows_to_eur.jpg"><img class="size-medium wp-image-5262 aligncenter" title="EM_central_bank_flows_to_eur" src="/uploads/2013/01/EM_central_bank_flows_to_eur-300x209.jpg" alt="" width="300" height="209" /></a>
</p>

<p style="text-align: left;">
  * Z dokładnością do wyceny wynikającej ze zmian kursowych
</p>

<p style="text-align: center;">
  <!--more-->
</p>

Natomiast wykres poniżej pokazuje udział euro w rezerwach dewizowych banków centralnych krajów rozwijających się (tych które informują o tym). Widać silny spadek z 30 procent do 25 procent. Czy to jest nowy punkt równowagi, czy początek zmierzchu euro?

<p style="text-align: center;">
  <a href="/uploads/2013/01/EM_cental_bank_eur_allocation.jpg"><img class="size-medium wp-image-5263 aligncenter" title="EM_cental_bank_eur_allocation" src="/uploads/2013/01/EM_cental_bank_eur_allocation-300x207.jpg" alt="" width="300" height="207" /></a>
</p>

Uważam, że w tych warunkach rozpoczynanie debaty o wejściu Polski do strefy euro jest niepotrzebnym produkowaniem CO2 w czasach globalnego ocieplenia (dla eko-wierzących, bo to kategoriach wiary a nie nauki się rozpatruje).

Dane źródłowe IMF są [tutaj](http://resources.rybinski.eu/resources/viewResource:c72324c6-5681-11e2-8675-001b24eff4d8)

A poniżej wykres pokazujący udział obligacji rządu Hiszpanii w aktywach funduszu rezerwy hiszpańskiego ZUS-u. Jak widać kreatywne metody działania naszego ministra Sami Wiecie Którego przyjmują się w południowej Europie.

<p style="text-align: center;">
  <a href="/uploads/2013/01/Spain_SSF_holdings.jpg"><img class="size-medium wp-image-5264 aligncenter" title="Spain_SSF_holdings" src="/uploads/2013/01/Spain_SSF_holdings-297x300.jpg" alt="" width="297" height="300" /></a>
</p>
