---
postid: 4276
title: Pierwsze kroki w upalnym i wilgotnym Doha
date: 2012-05-19T18:30:59+00:00
author: rybinski
layout: post
guid: http://www.rybinski.eu/?p=4276
permalink: /2012/05/pierwsze-kroki-w-upalnym-i-wilgotnym-doha/
dsq_thread_id:
  - 3162259049
categories:
  - Uncategorized
tags:
  - Doha
  - forum
  - Qatar
---
Dzisiaj ukazał się mój [felieton](http://www.rp.pl/artykul/9133,877821-Portret-mlodego-kosmopolaka.html) w Rzeczpospolitej pt. Portret młodego kosmopolaka.

Przyleciałem do Doha. Latałem po całym świecie, daleko na wschód i daleko na zachód, ale po raz pierwszy leciałem liniami lotniczymi z Zatoki Perskiej, Qatar Aiways. Świetna obsługa, bardzo dobre jedzenie, porównywalne może tylko z niektórymi liniami w Azji.

Wyjście z samolotu na lotnisku to szok, 40 stopni mimo że jest już ciemno, i nic nie widzę, bo natychmiast zaparowały mi okulary, jest nie tylko upalnie, ale też bardzo wilgotno. W terminalu Arab kierujący ruchem przez kontrolą paszportową, ubrany w nienagannie biały tradycyjny strój, ma złote spinki i Rolexa. Widać, że Katar to bogaty kraj.

Rząd Kataru płaci za przelot klasą biznes i za pobyt w najlepszych hotelach za około 600 osób z 80 krajów świata, tylu gości ma być jutro na Forum. Będzie sporo bardzo ciekawych ludzi, oczywiście wszyscy najważniejsi oficjele Kataru (w tym emir i premier), a w pierwszym panelu będzie między innymi Zapatero, były premier Hiszpanii, może powie jakie są perspektywy , że Hiszpania podąży śladami Grecji.

Jak czas pozwoli, postaram się pisać jakie wnioski wynikają z dyskusji. Może trochę pozwiedzam, jak będzie wolna chwila, ale jak temperatura sięga 50 stopni i jeszcze jest wilgotno, to zwiedza ne może przegrać z klimatyzowaną salą konferencyjną.

Poniżej widok z 10 piętra hotelu Hilton Doha, o 7 rano.

<p style="text-align: center;">
  <a href="/uploads/2012/05/Doha_widok_okno.png"><img class="size-medium wp-image-4281 aligncenter" title="Doha_widok_okno" src="/uploads/2012/05/Doha_widok_okno-300x222.png" alt="" width="300" height="222" /></a>
</p>
