---
postid: 2218
title: Ujawniam manipulacje rządu w sprawie emerytur
date: 2011-03-12T11:45:06+00:00
author: rybinski
layout: post
guid: 'http://www.rybinski.eu/?p=2218&lang=all'
permalink: /2011/03/ujawniam-manipulacje-rzadu-w-sprawie-emerytur/
dsq_thread_id:
  - 3163285758
categories:
  - Bez kategorii
tags:
  - anti-reform
  - fraud
  - government
  - Grobelny
  - Madoff
  - pensions
  - Tusk
---
Otrzymałem od [Instytutu Badań Strukturalnych](http://www.ibs.org.pl) raport, który został przygotowany PRO BONO na potrzeby konsultacji społecznych dotyczących rządowych propozycji zmian w systemie emerytalnym. Raport jest [tutaj](http://resources.rybinski.eu/resources/viewResource:d6c138e6-4c92-11e0-b711-001b24eff4d8), a streszczenie raportu [tutaj](http://resources.rybinski.eu/resources/viewResource:072d3ebc-4c93-11e0-8f42-001b24eff4d8). Autorem Raportu jest Piotr Lewandowski.

Raport IBS pokazuje jak rząd manipuluje założeniami, aby pokazać że proponowane zmiany prowadzą do wyższych emerytur. Raport pokazuje też, że zmiany proponowane przez rząd uderzają przede wszystkim w kobiety (przypomnijmy, że zmiany przyjęto w dniu 8 marca)  i osoby słabo wykształcone, których emerytury silnie się obniżają w porówaniu do emerytur wypłacanych w obecnym systemie.

Zastanawiam się dlaczego rząd Donalda Tuska nienawidzi biednych ludzi, tych którzy gorzej sobie radzą na rynku pracy. Najpierw łata dziurę budżetową podwyżką podatku VAT, który jest podatkiem dla biednych, bo bogaci wydają tylko część dochodu, a biedni cały. A teraz wprowadza regulacje, które obniżą emerytury przede wszystkim osobom gorzej wykształconym i kobietom. **Rząd szykuje kolejne uderzenia w biednych ludzi (ujawnię te plany w najbliższych tygodniach) i utrzymuje przywileje grup nacisku.** 

Pisałem wielokrotnie, że nie znamy przyszłości i możliwe sa różne scenariusze. Ale założenia scenariusza rządowego urągają naszej wiedzy o ekonomii i finansach, ale założenia IBS przynajmniej są oparte na średnich parametrach obserwowanych w historii gospodarczej.

Zachęcam do lektury raportu IBS, która uodparnia mózg na techniki medialne stosowane przez rząd. Ponownie apeluję o poparcie idei pozwu zbiorowego przeciwko rządowi Tuska, zbieramy zgłoszenia na portalu **ideosfera.pl**. Nie pozwólmy rządowi na stworzenie piramidy finansowej w ZUS na wielką skalę. Rząd proponuje takie same co do zasady metody jakie wcześniej stosowali Lech Grobelny czy Bernard Madoff. Obiecują wysokie stopy zwrotu, ale nie mają na to pokrycia w faktycznie zarobionych pieniądzach.

Nie dajmy się traktować przez rząd jak stado baranów, które można bezkarnie strzyc!!!
