---
postid: 7742
title: Jak można uczyć przedsiębiorczości w szkołach
date: 2014-11-16T18:58:36+00:00
author: rybinski
layout: post
guid: http://www.rybinski.eu/?p=7742
permalink: /2014/11/jak-mozna-uczyc-przedsiebiorczosci-w-szkolach/
dsq_thread_id:
  - 3231251925
categories:
  - Uncategorized
tags:
  - education
  - entrepreneurship
  - gamification
  - high schools
  - VIstula
---
Uwaga, projekt realizowany całkowicie bez pieniędzy unijnych, co znacząco zwiększa prawdopodobieństwo jego sensowności i sukcesu!

<p style="text-align: center;">
  <a href="/uploads/2014/11/thank_eu.jpg"><img class=" wp-image-7743 aligncenter" title="thank_eu" src="/uploads/2014/11/thank_eu.jpg" alt="" width="209" height="209" /></a>
</p>

Przedsiębiorczości nie można się nauczyć siedząc w szkolnej ławce. Kierując się tą ideą Akademia Finansów i Biznesu Vistula (AFiBV) realizuje wspólnie z polskim oddziałem Project Management Institute (PMI) oraz Bankiem Zachodnim WBK nowatorski, ogólnopolski konkurs „[Akademia młodego przedsiębiorcy](http://amp.vistula.edu.pl/)”. W projekcie uczestniczy ok. 20 szkół ponadgimnazjalnych z terenu całej Polski (dopuszcza się udział gimnazjów oraz organizacji młodzieżowych) wyłonionych w procesie rekrutacyjnym przeprowadzonym przez Uczelnianą Kapitułę Konkursu.

Celem projektu „Akademia młodego przedsiębiorcy” jest:

  * Kreowanie przedsiębiorczych postaw u młodych ludzi,
  * Wyłowienie talentów, czyli młodych ludzi ze świetnymi pomysłami biznesowymi,
  * Wsparcie młodych ludzi w realizacji ciekawych i obiecujących projektów, które oferują istotną wartość dla otoczenia społeczno-gospodarczego (firm, sektora NGO, samorządu etc.),
  * Stworzenie trwałej infrastruktury informatycznej i społecznej wspierającej kreowanie przedsiębiorczych postaw u młodzieży,
  * W dłuższym okresie czasu – zmiana modelu nauczania przedsiębiorczości w szkołach średnich.

Zespoły projektowe zakwalifikowane do projektu, biorą udział w warsztatach prowadzonych przez AFiBV i przedstawicieli PMI w szkołach oraz w szkoleniach w formule e-learningu. Poprzez filmiki umieszczone na naszej platformie uczniowie otrzymują od młodych przedsiębiorców, którzy już odnieśli sukces zadania do wykonania oraz biorą udział w grze z zakresu przedsiębiorczości. Ranking na bieżąco śledzi postępy Szkół, Zespołów oraz konkretnych kursantów. Po zakończeniu gry edukacyjnej Zespoły Projektowe otrzymają do realizacji duże projekty, czyli zadania do wykonania na rzecz otoczenia społeczno-gospodarczego. Te zadania powinny pozwolić najlepszym na stworzenie pierwszych własnych start-upów. Najlepsze Zespoły/projekty otrzymają pomoc w pozyskaniu kapitału na rozpoczęcie własnej działalności oraz szereg ciekawych nagród.

W ramach projektu odbyło się szkolenie dla nauczycieli podstaw przedsiębiorczości z metod generowania innowacyjnych pomysłów i sposobów efektywnego tworzenia start-upów. Szkolenie prowadzili twórcy [Startup Academy](http://startupacademy.pl/), polecam byli świetni. Nauczyciele dowiedzieli się między innymi, że nie należy tworzyć biznes planów i że najskuteczniejsza jest metoda Lean Startup. Uważam, że w takim szkoleniu powinni wziąć udział wszyscy nauczyciele przedsiębiorczości w Polsce. Może będzie ku temu okazja, jeżeli projekt będzie realizowany na masową skalę w przyszłym roku.

Projekt zakończy „Wielka Gala Zwycięzców” w styczniu 2015 r.  Wtedy poznamy najlepsze zespoły, rozdamy wartościowe nagrody, a najlepsze zespoły dostaną pieniądze na swoje start-upy.
