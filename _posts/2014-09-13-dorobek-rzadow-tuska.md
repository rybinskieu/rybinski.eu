---
postid: 7587
title: Dorobek rządów Tuska
date: 2014-09-13T15:38:22+00:00
author: rybinski
layout: post
guid: http://www.rybinski.eu/?p=7587
permalink: /2014/09/dorobek-rzadow-tuska/
dsq_thread_id:
  - 3150794956
categories:
  - Uncategorized
tags:
  - football
  - reforms
  - Tusk
---
W mediach trwa podsumowanie siedmiu lat rządów Tuska. Moim zdaniem najbardziej syntetyczne jest następujące:

Rząd Tuska dostał i wydał bilion złotych ponad normalne wpływy z podatków (w postaci środków z UE, nowych długów większych niż długi Gierka, sprzedaży majątku który powstał za Gierka, i z rabunku pieniędzy z OFE).  Mówiąc językiem symboli, miał dodatkowe środki na budowę olbrzymiego, luksusowego pałacu. A pozostawił po sobie mały domek z ogródkiem. I chwali się, że przedtem tego domku nie było, a teraz jest. I ludzie mają się nabrać na ten domek i nie zauważyć, że pozostałe pieniądze zostały przehulane.

Prawdziwą zasługą rządów Tuska jest budowa tysięcy Orlików, co wynika z fascynacji premiera piłką nożną. Ta fascynacja jest widoczna nawet w nazwisku osoby, którą namaścił na następcę, czyli pani “Kopacz”. Dzięki tej fascynacji pojawiła się szansa, że Polska już za kilka lat będzie miała bardzo mocną reprezentację w piłce kopanej.

Cóż, może kiedyś pojawi się premier, który będzie tak zafiksowany na rozwoju gospodarczym jak Tusk był na piłce. Premier, który w wolnych chwilach projektuje reformy i wychowuje pokolenia reformatorów, tak jak Tusk, który w wolnych chwilach haratał w gałę.
