---
postid: 1490
title: Rośnie bizancjum urzędników
date: 2010-08-03T11:40:38+00:00
author: rybinski
layout: post
guid: 'http://www.rybinski.eu/?p=1490&lang=all'
permalink: /2010/08/rosnie-bizancjum-urzednikow/
aktt_notify_twitter:
  - yes
aktt_tweeted:
  - 1
dsq_thread_id:
  - 3152444811
categories:
  - without categories
tags:
  - fiscal-policy
  - populism
  - public-administration
  - reforms
  - taxes
  - Tusk
---
W związku z dużym zainteresowaniem publikuję jeszcze raz wykres z danymi dotyczącymi zatrudnienia w administracji publicznej. W 1990 roku było 159 tysięcy urzędników, według szacunków które można zrobić na podstawie danych GUS, w marcu 2010 roku było 436 tysięcy urzędników. W latach 2005-marzec 2010 przybyło ponad sto tysięcy urzędników w administracji publicznej wszystkich szczebli. Wpływy z podwyżki podatku VAT zostaną w całości pochłonięte przez koszty utrzymania armii nowych urzędników.

Apeluję do polityków o zatrzymanie tego absurdu. Apeluję do posłów  o pilne przegłosowanie ustawy, która zakazuje zatrudniania nowych osób w administracji publicznej wszystkich szczebli. Wystarczą trzy artykuły:

Art 1. Ustala się limit zatrudnienia w każdej jednostce sektora finansów publicznych na poziomie według stanu na 31 grudnia 2009 roku.

Art 2. Stan zatrudnienia w administracji publicznej ulega obniżeniu co roku o 10,000 etatów, o sposobie realizacji decyduje rozporządzenie Rady Ministrów.

Art3. Tracą moc artykuły (tutaj odpowiednie artykuły z ustawy budżetowej na 2010 rok).

Domagam się publicznie od premiera Tuska podania dokładnej informacji na temat wzrostu zatrudnienia w administracji publicznej (centralnej, samorządowej, w agencjach rządowych etc.) w latach 2005-2010 ze wskazaniem gdzie wzrosło i o ile oraz z podaniem uzasadnienia. Jeżeli podwyżka VAT ma w całości pójść na pokrycie kosztów zatrudnienia armii nowych urzędników, podatnicy mają prawo wiedzieć dokładnie w jakim celu sięga się coraz głębiej do ich kieszeni.

<p style="text-align: center;">
  <img class="aligncenter size-full wp-image-1492" title="Zatrudnienie_administracja_Q1_2010" src="/uploads/Zatrudnienie_administracja_Q1_2010.png" alt="Zatrudnienie_administracja_Q1_2010" width="474" height="291" />
</p>

Oficjalne dane GUS o zatrudnieniu w sektorach gospodarki w latach 2004 – Q1’2010, w tym w administracji publicznej można znaleźć [tutaj](http://www.stat.gov.pl/gus/5840_685_PLK_HTML.htm). Dane w latach 1985-2004 podaję za [ekspertyzą sejmową](http://biurose.sejm.gov.pl/teksty_pdf_05/r-237.pdf) z 2005 roku, którą umieściłem w swoim repozytorium wiedzy (tabela na stronie 8). Są problemy ze spójnością danych GUS, według podanej dynamiki zatrudniono 3 tysiące urzędników z okresie styczeń-marzec 2010, odejmując od siebie stany otrzymuje się ponad 13 tysięcy nowo zatrudnionych. Być może była rewizja danych za grudzień 2009 (w górę), ale to by oznaczało, że w 2009 roku zatrudniono nie 26,000 urzędników, tylko 36,000. Od 2004 roku GUS nie podaje zatrudnienia w administracji publicznej, tylko łącznie w administracji publicznej, ZUS-ie i obronie narodowej. Ale przy pewnych założeniach można oszacować wzrost w samej administracji.
