---
postid: 7350
title: Nowelizacja ustawy o NBP łamie konstytucję i pozwala na niekontrolowany druk pieniądza
date: 2014-06-17T13:07:50+00:00
author: rybinski
layout: post
guid: http://www.rybinski.eu/?p=7350
permalink: /2014/06/nowelizacja-ustawy-o-nbp-lamie-konstytucje-i-pozwala-na-niekontrolowany-druk-pieniadza/
dsq_thread_id:
  - 3150806333
categories:
  - Uncategorized
tags:
  - constitution
  - defict financing
  - NBP
  - printing money
---
Po przeczytaniu [założeń do nowelizacji](http://resources.rybinski.eu/resources/viewResource:21775e92-f49c-11e3-ae6e-001b24eff4d8) ustawy o NBP (wersja z listopada 2013) uważam, że ta propozycja jest niezgodna z konstytucją oraz pozwala na niekontrolowany druk pieniądza. Jeżeli rząd przedstawi taki projekt ustawy, to powinien być odrzucony przez Sejm w pierwszym czytaniu.

Na stronie 11 założeń znajdujemy zapisy które pozwalają NBP dokonywać nielimitowanych zakupów obligacji na rynku wtórnym oraz udzielać bankom kredytów stabilnościowych, przy czym kompetencje decyzyjne w zakresie określania stóp procentowych tych kredytów są przypisane Zarządowi NBP. Czyli możemy mieć sytuację, gdy RPP podnosi stopy procentowe aby ograniczyć inflację, a Zarząd NBP udziela kredytów oprocentowanych na zero procent bankom w celu “poprawy stabilności systemu finansowego”. A banki za te kredyty kupują obligacje rządu, finansując  w ten sposób deficyt budżetowy. Podobnie państwowy BGK może kupować obligacje od nadzorującego ten bank ministerstwa finansów, a potem, minutę później, BGK odsprzeda te obligacje, ale już na rynku wtórnym do NBP. W obu przypadkach konstytucja wprost nie zostanie złamana, ale nastąpi pośrednie finansowanie deficytu budżetowego przez NBP.

Jak widać idą takie czasy, że nie wystarczy ukraść 150 mld złotych z OFE, żeby utrzymać się przy korycie. Trzeba zapewnić sobie jeszcze nielimitowany dostęp do prasy drukarskiej. Banksterym przez duże B w końcu dotarł do Polski.

 
