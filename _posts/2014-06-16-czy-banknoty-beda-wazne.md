---
postid: 7344
title: Czy banknoty będą ważne?
date: 2014-06-16T08:40:11+00:00
author: rybinski
layout: post
guid: http://www.rybinski.eu/?p=7344
permalink: /2014/06/czy-banknoty-beda-wazne/
dsq_thread_id:
  - 3150806291
categories:
  - Uncategorized
tags:
  - central-bank
  - monetary policy
  - NBP
  - scandal
  - State Tribunal
---
<p style="text-align: center;">
  <a href="/uploads/2014/06/zloty_new.jpg"><img class="size-medium wp-image-7346 aligncenter" title="zloty_new" src="/uploads/2014/06/zloty_new-300x143.jpg" alt="" width="300" height="143" /></a>
</p>

Miałem więcej nie pisać na temat afery podsłuchowej, ale po lekturze dzisiejszego Wprost uważam, że sprawa jest bardzo poważna, o czym świadczą dwa poniższe zdania, które według tygodnika wypowiada prezes NBP:

“Mamy oczywiście tę pieprzoną Radę Polityki Pieniężnej, ale jesteśmy w stanie z nią zagrać.. Ale wtedy moim warunkiem, excuse-moi, jest dymisja ministra finansów. Przychodzi nowy minister finansów, na razie nie muszę wam mówić, kto by mógł być …”. [...]

“Tylko że po prostu ja muszę mieć instrumenty, żeby na przykład objeżdżać Radę Polityki Pieniężnej”.

W związku z tym mam pytanie do prawników, którzy znają się na kwestiach prawnych emisji pieniądza. Niedawno zostały wprowadzone do obiegu nowe banknoty. Pytane brzmi: czy banknot na którym jest podpis prezesa Narodowego Banku Polskiego skazanego przez Trybunał Stanu zachowuje swoją ważność? Nie wiadomo jak sprawy się potoczą, ale na pewne pytania lepiej znać odpowiedzi wcześniej. Na wszelki wypadek.

Z innej beczki. Wprost pokazuje bagno i syf na szczytach władzy, a tymczasem w tygodniku Do Rzeczy jest mój artykuł pt. Supermeni w kraju kafirów, w którym pokazuję kilka polskich firm, które skutecznie zdobywają świat. Jest też i taka Polska, silna i skuteczna, budowana siłą umysłów zdolnych Polaków, i to daje w tym całym syfie jakąś nadzieję na przyszłość.
