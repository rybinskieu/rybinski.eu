---
postid: 5152
title: Zatrudnienie spada, ale szok przyjdzie w styczniu
date: 2012-12-19T08:45:59+00:00
author: rybinski
layout: post
guid: http://www.rybinski.eu/?p=5152
permalink: /2012/12/zatrudnienie-spada-ale-szok-przyjdzie-w-styczniu/
dsq_thread_id:
  - 3158411741
categories:
  - Uncategorized
tags:
  - crisis
  - employment
  - Poland
---
Wczoraj GUS podał dane o zatrudnieniu w przedsiębiorstwach zatrudniających powyżej 9 osób. Po raz pierwszy od trzech lat roczna dynamika jest ujemna i wynosi -0,3 procent. Koledzy z BZ WBK na wykresie pokazują jak zatrudnienie kształtuje się od początku roku i porównują to z poprzednimi latami:

<p style="text-align: center;">
  <a href="/uploads/2012/12/Zatrudnienie_pazdziernik_2012.jpg"><img class="size-medium wp-image-5153 aligncenter" title="Zatrudnienie_pazdziernik_2012" src="/uploads/2012/12/Zatrudnienie_pazdziernik_2012-258x300.jpg" alt="" width="258" height="300" /></a>
</p>

Widać, ze spadek zatrudnienia przyspieszył (ciemna zielona linia), która coraz bardziej wygląda jak zielona mila. Ciągle nie jest tak źle jak w 2009 roku,  ale jak zwykle szok przyjdzie w styczniu, gdy okaże się że wiele firm zwolniło ludzi i ich stan osobowy spadł poniżej 9 osób, więc wypadną ze statystyk. Wtedy roczna dynamika spadku zatrudnienia przyspieszy statystycznie.

Pozostaje pytanie jaki będzie 2013 rok. Nie wiem jakiego koloru użyją koledzy z BZ WBK, ale jeżeli będzie to niebieski, to powstaje pytanie, czy niebieska linia będzie bliżej czarnej, czy zielonej. Jeżeli dane historyczne mają pomóc, to przy zerowym lub ujemnym wzroście w pierwszej połowie roku miejsca pracy będą znikać bardzo szybko, więc raczej będzie linia położona bardzo nisko, może nawet niżej niż czarna. Rynek prognozuje, że w drugiej połowie roku tendencje się odwrócą i wzrost przyspieszy. Ja tego nie oczekuję bo nie widzę żadnych czynników przyspieszenia wzrostu, zaś widzę wiele czynników ryzyka, które mogą pogłębić recesję.
