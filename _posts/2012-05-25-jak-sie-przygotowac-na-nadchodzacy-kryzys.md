---
postid: 4339
title: Jak się przygotować na nadchodzący kryzys?
date: 2012-05-25T21:27:38+00:00
author: rybinski
layout: post
guid: http://www.rybinski.eu/?p=4339
permalink: /2012/05/jak-sie-przygotowac-na-nadchodzacy-kryzys/
dsq_thread_id:
  - 3151087003
categories:
  - Uncategorized
tags:
  - crisis
  - eurogeddon
---
Nikt nie wie, czy nadchodzący kryzys finansowy będzie krótki, jak po upadku Lehman Brothers, czy długi i bolesny, jak Wielka Depresja, która doprowadziła do upadku wielu banków. W zależności od scenariusza każdy z nas, od przecietnego ciułącza po zamożnego przedsiębiorcę może wykonać pewne czynności, które go zabezpieczą. Lista tych czynności poniżej jest wskaza wyłącznie dla osób, które oczekują że kryzys będzie głęboki i długotrwały. Ci którzy oczekują krótkiej recesji i powrotu dobrych czasów niech nie czytają dalej.

<!--more-->

Lista działań zabezpieczających przed ciężkim kryzysem

  1. Pozbyć się funduszy akcyjnych i mieszanych, kupić dolary, jeny lub franki szwajcarskie, ewentualnie złoto, bo w kryzysie ceny akcji mocno spadną a złoty silnie się osłabi
  2. Osoby które znają się trochę na rynkach finansowych mogą sprzedać kontrakty terminowe na indeksy giełdowe w Europie, bo indeksy mogą silnie spaść
  3. Jak ktoś ma nieruchomość na wynajem, niech wynegocjuje długoterminowe stawki, bo te mogą spaść, ten kto wynajmuje niech skróci okres najmu, bo będzie mógł wynegocjowac korzystne warunki jak kryzys się nasili
  4. Szanować swoją pracę, bo bezrobocie silnie wzrośnie i będą zwolnienia, najlepiej rozpocząć w pracy jakiś ważny długoterminowy projekt, żeby nie mogli osoby prowadzącej ten projekt zwolnić
  5. Dostawcy towarów i usług niech obniżą ceny w zamian z zapewnienie sobie długoterminowych kontraktów z wysokimi karami za ich zerwanie
  6. Osoby żyjące na bieżąco niech zaczną budować sobie bufor oszczędnościowy na gorsze czasy
  7. Spłacić kredyt walutowy wcześniej, bo raty mogą wzrosnąć
  8. Znaleźć szkolenia, które pozwolą zdobyć kwalifikacje, żeby znaleźć szybko inną pracę jak pojawią się grupowe zwolnienia
  9. Szefowie firm powinni szukać innych rynków na swoje towary, bo obecne rynki mogą się skurczyć
 10. Budować zapasy gotówki, bo w kryzysie spadną ceny większości aktywów (akcji, ziemi, nieruchomości, firm), co pozwoli na tanie kupno za jakiś czas (rok, dwa, kilka lat, w zależności od długości i dotkliwości kryzysu)
 11. W przypadku bardzo ciężkiego kryzysu niektóre banki mogą zbankrutować, można się przed tym zabezpieczyć przesuwając oszczędności do banków państwowych, w Polsce jest to BGK
 12. W kryzysie nie liczy się zwrot z kapitału, tylko zwrot kapitału, trzeba dostosować swoje inwestycje do tej zasady
 13. Firmy powinny wynegocjować z bankami wyższe linie kredytowe, zanim zostaną obcięte
 14. Sprzedać aktywa w krajach PIGS,  zanim stanieją
