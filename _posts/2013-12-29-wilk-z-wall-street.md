---
postid: 6797
title: Wilk z Wall Street
date: 2013-12-29T10:57:15+00:00
author: rybinski
layout: post
guid: http://www.rybinski.eu/?p=6797
permalink: /2013/12/wilk-z-wall-street/
dsq_thread_id:
  - 3150917951
categories:
  - Uncategorized
tags:
  - banksters
  - GS
  - movie
---
<p style="text-align: center;">
  <a href="/uploads/2013/12/Wolf_Wall_Street.jpg"><img class="size-medium wp-image-6798 aligncenter" title="Wolf_Wall_Street" src="/uploads/2013/12/Wolf_Wall_Street-300x167.jpg" alt="" width="300" height="167" /></a>
</p>

Byłem na filmie Wilk z Wall Street, reżyserowanym przez Martina Scorsese z Leonardo diCaprio w roli głównej. Ale tylko pozornie, bo głównym bohaterem filmu jest hedonizm, czyli osiąganie przyjemności przez banksterów za każde pieniądze, każdym możliwym sposobem, jako jedyny cel w życiu. Film rozpoczyna się od sceny powyżej, w której doświadczony bankster wprowadza nowicjusza w tajniki zawodu. Liczą się tylko dwie rzeczy…

Obserwowałem ten świat z boku, gdy pracowałem jako główny ekonomista w jednym z międzynarodowych banków.  W Polsce nigdy nie było takich patologii jak pokazywane w tym filmie, ale faktycznie w Londynie i Nowym Jorku życie wielu banksterów było podobne do tego co obserwujemy na ekranie. Wiele książek i procesów sądowych dokumentuje patologiczne zachowania banksterów, które polegają na oskubaniu klientów z pieniędzy, na świadomym oszukiwaniu. W jednym z banków inwestycyjnych klientów nazywano pacynkami i świętowano gdy na jakiejś transakcji udało się klienta oskubać na co najmniej milion dolarów, tak przynajmniej opisuje to w swojej książce były dyrektor tego znanego banku.

Ten film pokazuje elity finansowe świata, wartości którymi się kierują, ich cechy charakteru, pragnienia. To oni rządzą światem, to oni mają polityków w kieszeni, to oni maja przemożny wpływ na życie mas, mimo że masy nie zdają sobie z tego sprawy. Warto zobaczyć ten film. Ale jest bardzo mocny, młodzież niech zostanie w domu.
