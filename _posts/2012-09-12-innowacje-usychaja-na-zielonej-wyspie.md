---
postid: 4731
title: Innowacje usychają na zielonej wyspie
date: 2012-09-12T11:03:34+00:00
author: rybinski
layout: post
guid: http://www.rybinski.eu/?p=4731
permalink: /2012/09/innowacje-usychaja-na-zielonej-wyspie/
dsq_thread_id:
  - 3163301340
categories:
  - Uncategorized
tags:
  - firms
  - innovation
  - Poland
  - policy failure
---
<p style="text-align: center;">
  <a href="/uploads/2012/09/Innowacje_firmy.jpg"><img class="wp-image-4732 aligncenter" title="Innowacje_firmy" src="/uploads/2012/09/Innowacje_firmy-300x179.jpg" alt="" width="300" height="179" /></a>
</p>

Ponad rok temu zespół ekspertów Uczelni Vistula przedstawił [raport](http://2011.kongresig.pl/aktualnoci/84-raport-o-innowacyjnoci-polskiej-gospodarki.html) o innowacyjności polskiej gospodarki. Na podstawie twardych danych i opinii osób które zawodowo zajmują się komercjalizacją innowacji na skalę międzynarodową pokazaliśmy, że innowacyjność w Polsce dramatycznie maleje. Jakiś czas temu ukazał się kolejny [raport](http://www.stat.gov.pl/gus/5840_4997_PLK_HTML.htm) GUS z danymi, które pokazują, że upłynął rok i jest jeszcze gorzej. W sobotę będzie na ten temat mój [artykuł](http://www.rp.pl/artykul/9133,933425-Na-zielonej-wyspie-schna-innowacje.html) w Rzeczpospolitej, poniżej fragment:

_“Mamy zatem kolejny raport, z 2012 roku, który mierzy innowacyjność polskich firm w latach 2008-2010. Z raportu dowiadujemy się, że odsetek firm przemysłowych wdrażających innowacje  produktowe lub procesowe dalej spada, tym razem do poziomu 17,1 procent. Podobnie jest w przypadku firm usługowych, dalszy spadek z 14 do 12,8 procent. Widzimy za to wzrosty odsetka firm w dziedzinie innowacji organizacyjnych i marketingowych, ale tylko do poziomu obserwowanego w latach 2006-2008. W 2008 roku firmy wydały na działalność innowacyjną 35,2 mld złotych, w 2009 roku nakłady dramatycznie spadły do 31 mld, a w 2010 wzrosły do 34,5 mld, ale były ciągle niższe niż dwa lata wcześniej. GUS w najnowszym raporcie pisze, cytuję „Polska uplasowała się w pierwszej dziesiątce państw o najwyższych nakładach na działalność innowacyjną (str. 59 raportu GUS)”. Jeżeli to prawda, to według nakładów Polska plasuje się wśród najlepszych, a mierząc według efektów, jesteśmy w ogonie Europy. Czyli wydajemy pieniądze nieefektywnie. Ponadto w latach 2004-2006 27 procent firm przemysłowych które wdrażały innowacyjne produkty deklarowało, że otrzymują wsparcie publiczne. W latach 2006-2010 ten odsetek spadł i utrzymuje się stabilnie na poziomie 21-22 procent, podobny spadek był dla firm usługowych. Czyli pomimo uruchomienia olbrzymiej unijnej machiny wsparcia innowacyjności przedsiębiorstw, coraz mniej firm które faktycznie wdrażają innowacje korzysta z tego wsparcia. Zatem gdzie to wsparcie idzie? Raport GUS daje odpowiedź, około 70% wsparcia polega na dofinansowaniu inwestycji, a tylko 22% na wsparcie badań i rozwoju. Siara, i wszystko jasne.”_
