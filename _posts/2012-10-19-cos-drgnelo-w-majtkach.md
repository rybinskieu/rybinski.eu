---
postid: 4892
title: Coś drgnęło w majtkach
date: 2012-10-19T11:12:46+00:00
author: rybinski
layout: post
guid: http://www.rybinski.eu/?p=4892
permalink: /2012/10/cos-drgnelo-w-majtkach/
dsq_thread_id:
  - 3163289074
categories:
  - Uncategorized
tags:
  - doing business
  - Poland
  - reforms
  - regulations
  - World-Bank
---
Młodzi ludzie tego nie pamiętają, ale za komuny było takie powiedzenie “coś drgnęło a majtkach”. I nie chodziło o zachowanie jakiegoś celebryty, tylko o to, że ruszyła produkcja deficytowego towaru, czyli majtek, i znowu można je było kupić w sklepach. Rzeczpospolita [donosi](http://www.ekonomia24.pl/artykul/705493,943880-Biznesowy-cud-w-rankingu.html), że tym razem to samo można powiedzieć o jakości regulacji otoczenia biznesu, cytuję:

_“Polska już drugi rok z rzędu w tak zdecydowany sposób poprawia swoją pozycję w tym zestawieniu. To ważne, bo raport „Doing Business” Banku Światowego uznawany jest za jedno z podstawowych źródeł przy podejmowaniu decyzji o inwestycjach. To dobra wiadomość  dla rządu, który według nieoficjalnych informacji myśli nawet o zwołaniu specjalnej konferencji, by się pochwalić sukcesem. Jednak nawet po tym niewątpliwym powodzeniu nasz kraj zajmuje dopiero 55. pozycję, na którą awansowaliśmy z 62. Przed nami są m.in.  Gruzja (9. miejsce), Litwa (27.) i Kazachstan (49.).”_

Drgnęło, ale informacja jest nieprecyzyjna. Po pierwsze, rok temu żeśmy w tym rankingu spadali o 3 pozycje, a nie poprawiali swoją pozycję, poniżej tabelka z raportu z zeszłego roku jako dowód numer 1:

<p style="text-align: center;">
  <a href="/uploads/2012/10/WB_DB_Poland.jpg"><img class="size-medium wp-image-4893 aligncenter" title="WB_DB_Poland" src="/uploads/2012/10/WB_DB_Poland-300x117.jpg" alt="" width="300" height="117" /></a>
</p>

<p style="text-align: center;">
  <!--more-->
</p>

Po drugie (dowód numer 2) jak pokazuje poniższy wykres Polska już w 2006 roku była na podobnej pozycji (wykres z mojej prezentacji sprzed 2 lat, Polska to najwyższa niebieska linia, gorsze od nas w regionie były tylko Czechy). Czyli wcale żeśmy nie poprawili naszej pozycji względem innych krajów, po prostu teraz trochę mniej szkodzimy przedsiębiorcom niż w latach 2007-2011. Ale potraktujmy to jako dobrą monetę i miejmy nadzieję że działania MG i MS doprowadzą do skoku w rankingu za rok. Trzeba pamiętać, że nadchodzą takie czasy, w których wymagana jest radykalna poprawa regulacji otoczenia biznesu, a nie symboliczna zmiana. Potrzebujemy skoku o 20-30 pozycji, dopiero wtedy firmy to odczują pozytywnie.

<p style="text-align: center;">
  <a href="/uploads/2012/10/WB_doing_business_2004_2009.jpg"><img class="size-medium wp-image-4894 aligncenter" title="WB_doing_business_2004_2009" src="/uploads/2012/10/WB_doing_business_2004_2009-300x168.jpg" alt="" width="300" height="168" /></a>
</p>
