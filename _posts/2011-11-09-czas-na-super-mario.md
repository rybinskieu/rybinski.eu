---
postid: 3100
title: Czas na Super Mario
date: 2011-11-09T20:03:57+00:00
author: rybinski
layout: post
guid: 'http://www.rybinski.eu/?p=3100&lang=all'
permalink: /2011/11/czas-na-super-mario/
dsq_thread_id:
  - 3163282744
categories:
  - Polityka monetarna
tags:
  - crisis
  - debt
  - ECB
  - Italy
  - new euro
  - super mario
---
Współzarządzający największym funduszem obligacji świata zachodu (nie liczymy Chin i Japonii)  Mohamed El-Erian (autor znanej książki _When Markets Collide_ nagrodzonej tytułem książki roku przez Financial Times czas jakiś temu) [napisał](http://blogs.ft.com/the-a-list/2011/11/09/only-the-ecb-can-save-italy-now/), że teraz tylko EBC może uratować Włochy. Ale chyba ma pełne portki ze strachu i wszystko mu się pomyliło, na przykład pisze że EBC powinien pomóc w regionalnym programie wspierania wzrostu gospodarczego i zatrudnienia na południu Europy. Pomyliło mu się EBC z EBORem i EBI, ale tak to już jest w wielkim stresie. Jeden fundusz już zbankrutował z powodu inwestycji w obligacje Grecji, a jak Rzym upadnie to polegnie wielu, oj bardzo wielu. Bardzo zamożnym  klientom private banking radzę sprawdzić, czy ich fundusze przypadkiem nie inwestują we Włoszech, lub w obligacje francuskich banków, biedniejsi klienci na razie nie mają tych problemów.

Tak czy siak, Mario Draghi, nowy prezes EBC, zwany Super Mario, wkracza do akcji. Moje przewidywania przedstawiam poniżej:

<img class="aligncenter size-full wp-image-3101" title="Super_Mario" src="/uploads/Super_Mario.png" alt="Super_Mario" width="530" height="540" />

Powtarzam do znudzenia, bazooka lub panzerfaust Super Mario zadziała tylko na chwilę, do czasu publikacji danych o głębokiej recesji we Włoszech. Jedyny plan który ma szansę zatrzymać kryzys o biblijnych proporcjach to wprowadzenie nowego euro.
