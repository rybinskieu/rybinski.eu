---
postid: 6360
title: Koniec recesji, co dalej? I co mają śmieci do inflacji.
date: 2013-08-14T18:13:47+00:00
author: rybinski
layout: post
guid: http://www.rybinski.eu/?p=6360
permalink: /2013/08/koniec-recesji-co-dalej-i-co-maja-smieci-do-inflacji/
dsq_thread_id:
  - 3150914291
categories:
  - Uncategorized
tags:
  - GDP growth
  - inflation
  - taxes
---
<p style="text-align: center;">
  <a href="/uploads/2013/08/gdp_eu_q2_2013.jpg"><img class="size-medium wp-image-6361 aligncenter" title="gdp_eu_q2_2013" src="/uploads/2013/08/gdp_eu_q2_2013-207x300.jpg" alt="" width="207" height="300" /></a>
</p>

 

Według metodologii KUKSA (quarter over quarter sesonally adjusted) wzrost PKB w Polsce przyspieszył w drugim kwartale z 0,2 do 0,4 (ostatnia kolumna w tabeli powyżej).  W strefie euro recesja utrzymuje się w we Włoszech i Hiszpanii, ale znacznie płytsza niż poprzednio, za to zakończyła się we Francji i Portugalii. W normalnych czasach można by oczekiwać ożywienia gospodarczego i powrotu wzrostu do trendu, ale my mamy nienormalne czasy, w których kraje południa Europy są zadłużone w sposób który uniemożliwia obsługę długu w długim okresie, a dług w relacji do PKB cały czas rośnie. Mamy też banki, które muszą pozbyć się ponad 3 bilionów euro aktywów, czyli będą dalej ograniczać akcję kredytową. W takich warunkach nie należy liczyć na ożywienie.

Wchodzimy w ciekawą fazę, w której rynki finansowe w reakcji na lepsze dane o PKB będą podnosiły rynkowe stopy procentowe, a banki centralne za pomocą wypowiedzi ich prezesów będą mówiły że stopy pozostaną niskie przez dłuższy czas. Wzrost rynkowych stóp procentowych i delewarowanie oraz gorsze [niższy popyt na unijny](http://www.ft.com/intl/cms/s/0/dae57384-04a9-11e3-9e71-00144feab7de.html#axzz2bwLbv4Dv) (niemiecki) eksport utrudnią utrzymanie ożywienia i należy się spodziewać gorszego trzeciego kwartału w strefie euro. W Polsce w życie wejdą cięcia budżetowe a ludzie odczują wyższą inflację w swoich portfelach, co też nie pomoże w podtrzymaniu ożywienia.

Dzisiejsze dane o inflacji (niespodziewany wzrost) są świetną lekcją o podatkach. Opłata (podatek) śmieciowa wzrosła o 50 procent po tym jak śmieciami zajęło się państwo, co podniosło wskaźnik inflacji o 0,3 procenta. W tym przypadku świetnie widać jak działa podwyżka opłat i podatków, które odbierają ludziom pieniądze (w tym przypadku przez wzrost cen) i dają je rządowi (a dokładniej samorządom). Najciekawsze jest to, że samorządy twierdzą że muszą zatrudnić rzesze nowych urzędników żeby zajmowały się śmieciami i że poniosą na tym straty, bo opłata jest za niska, więc możemy się spodziewać dalszych jej wzrostów. Mamy zatem wyższą inflację, większe zatrudnienie w administracji publicznej i mniej pieniędzy w kieszeniach.
