---
postid: 3884
title: Kto ma rację?
date: 2012-02-14T11:11:10+00:00
author: rybinski
layout: post
guid: http://www.rybinski.eu/?p=3884
permalink: /2012/02/kto-ma-racje/
dsq_thread_id:
  - 3163294742
categories:
  - Uncategorized
tags:
  - investment
  - policy
  - preferences
  - strategy
  - tax
---
Po moim artykule w sobotniej Rzeczpospolitej, w którym proponowałem zmianę strategii rozwoju Polski i odejście od wspierania firm zagranicznych za pomocą preferencji podatkowych na rzecz wspierania polskich firm skutecznie realizujących ekspansję międzynarodową, zadzwonił do mnie wysoki urzędnik publiczny. Powiedział: “Krzysztof, mylisz się, w Polsce firmy krajowe i zagraniczne mają takie same warunki rozwoju, zagraniczne nie mają żadnych szczególnych preferencji”.

Dyskutowaliśmy dłuższą chwilę i postanowiliśmy kontynuować za jakiś czas przy kawie. Ja podtrzymuję moje zdanie, nawet jeżeli formalnie nie ma różnic, to faktycznie kapitał zagraniczny jest preferowany, często traktowany jako lepszy. Wynika to chociażby z faktu, że ten kapitał ma wsparcie swoich rządów w ekspansji zagranicznej, a nasz rodzimy kapitał jest sekowany gdy taką ekspansję planuje, podawałem przykład KGHM, ale mogę podać jeszcze wiele podobnych. Mam zamiar napisać na ten temat większy tekst do jednego z tygodników, ale przedtem mam prośbę do czytelników bloga o wypowiedzenie się w tej sprawie i o podanie przykładów równiego traktowania poslkiego i zagranicznego kapitału, lub przykładów preferowania/sekowania jednego z nich.

 
