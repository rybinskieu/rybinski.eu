---
postid: 2996
title: 'Wyrok zapadł: Włochy na ścieżce do bankructwa'
date: 2011-10-28T13:48:45+00:00
author: rybinski
layout: post
guid: 'http://www.rybinski.eu/?p=2996&lang=all'
permalink: /2011/10/wyrok-zapadl-wlochy-nas-sciezce-do-bankructwa/
dsq_thread_id:
  - 3163282289
categories:
  - without categories
tags:
  - auction
  - bankruptcy
  - crisis
  - debt
  - euro
  - Italy
  - new euro
  - yields
---
Szczyt unijny został okrzyknięty w mediach jako wielki sukces. Giełdy wzrosły, niektórzy ekonomiści ogłosili koniec kłopotów strefy euro.

A dzisiaj odbyła się [aukcja](http://www.ft.com/intl/cms/s/0/c7d47b22-0146-11e1-ae24-00144feabdc0.html) włoskich obligacji rządowych, oprocentowanie 10-letnich obligacji wyniosło 6,06% i było najwyższe od momentu przyjęcia euro przez Włochy. To pokazuje, że rynek nie wierzy w skuteczność działań zapowiedzianych na szczycie, ani w bajki, że Chińczycy i Arabowie uratują strefę euro, pożyczając Europie setki miliardów euro w ciągu kilku tygodni.

Oprocentowanie włoskich obligacji pokazuje, że wyrok zapadł i pytanie o bankructwo Włoch to nie jest pytanie “czy” tylko “kiedy”. Szczególnie symptomatyczne jest to, że oprocentowanie rośnie tuz po szczycie i tuż po deklaracji nowego szefa EBC – Włocha – że EBC będzie dalej kupował te obligacje.

Cóż, wszystko wskazuje na to, że dopiero w ciężkim kryzysie politycy unijni podejmą jedyną decyzję która rozwiązuje problemy strefy euro, czyli wprowadzenie nowego euro, w Grecji po kursie 2 stare za jedno nowe, we Włoszech 1,5:1 a w Niemczech 1:1. Ale wtedy będzie za późno, jak teraz z Grecją. Jak zwykle.

[Tutaj](http://www.radiownet.pl/#/publikacje/szczyt-euforia-i-panika) jest mój kilkominutowy komentarz o szczycie unijnym dla Radia WNET.
