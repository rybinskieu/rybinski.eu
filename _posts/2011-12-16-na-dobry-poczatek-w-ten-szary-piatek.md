---
postid: 3468
title: Na dobry początek w ten szary piątek
date: 2011-12-16T08:48:03+00:00
author: rybinski
layout: post
guid: 'http://www.rybinski.eu/?p=3468&lang=all'
permalink: /2011/12/na-dobry-poczatek-w-ten-szary-piatek/
dsq_thread_id:
  - 3163284597
categories:
  - without categories
tags:
  - banks
  - crative accounting
  - crisis
  - debt
  - eurogeddon
  - IMF
  - rating
---
Kilka wiadomości, które pomogą dobrze rozpocząć kolejny szary dzień bez śniegu. Osoby  wrażliwe na mój praski język proszę o nie czytanie dalej.

  * Fitch obniżył rating kilku bankom w Europie, ale to tylko przystawka, prawdziwa rating bazooka dopiero nadchodzi jako minestrone (po naszemu jarzynowa), co będzie na danie główne …
  * Madam Lagarde, szefowa Sami Wiecie Czego, [straszy](http://www.ft.com/intl/cms/s/0/169f1364-2746-11e1-864f-00144feabdc0.html), że nadchodzą takie czasy jak w latach 30-tych, protekcjonizm, izolacjonizm i wszystko inne na …izm
  * Australijskie banki dostały tydzień na przygotowanie się na eurogeddon.
  * Szef znanego funduszu hedginowego straszy, że upadną wszystkie banki w Europie. Pewno syntetycznie już zszortował banki, bo oficjalnie tego robić nie wolno, ale na wszystko znajdzie się sposób
  * W memorandum emisji obligacji EFSF ma się znaleźć zapis o ryzyku rozpadu strefy euro. To godne uznania, sam jako członek KNF soliłem kary za ukrywanie ryzyk przez emitentów, ale jak potem opchnąć to Azjatom z takim pasztetem. Kupcie nasze papiery, ale pamiętajcie, że waluta w której są emitowane może przestać istnieć. Nawet Keplerianie by się nia dali namówić, a oni mają więcej galaktów od Chińczyków.
  * Dodatkowo, jedna trzecia środków na kapitał w EFSF ma pochodzić z Włoch i Hiszpanii, które zaraz będą potrzebowały tych środków. Musze spytać kolegów fizyków jak to się nazywa, per kretynum debile, czy jakoś tak
  * Trwa run na banki w Grecji, w październiku przyspieszył, produkcja przemysłowa w Indiach spadła o 5%, w eksport Chin mocno zwalnia. Właściciele flotylli statków handlowych ostrzegają przez falą bankructw z braku roboty
  * Francja twierdzi że to Wielkiej Brytanii trzeba obniżyć rating a nie im. Ten wysoki urzędnik pewno jak był mały donosił do Pani że koledzy mają nieodrobioną pracę domową.
  * Przytulmy naszych wybrańców. Chcą dobrze ale im nie wychodzi. Znana spółka spadła wczoraj o kolejne 10 procent, sumie już o 40% po tym jak rząd prowadził nowy podatek. Już od lutego a nie od marca jak mówiono będzie nowy podatek dla wszystkich firm, bo rząd się sprężył. Jeśli chodzi o podwyżki podatków to potrafią działać szybko (vide VAT), gorzej z budową szybkich kolei. Aha, i Warszawa kupi bony skarbowe za 550 milionów, uchwaliła Rada Warszawy. Są możliwe trzy interpretacje: (1) boją się trzymać pieniądze miasta w bankach może mają jakieś poufne informacje); (2) rentowność bonów jest lepsza niż na lokatach; (3) próbują pomóc Sami Wiecie Komu uniknąć przekroczenia progów ostrożnościowych. Ale to pikuś, bo skala kreatywnego budżetowania już przekroczyła 350 mld złotych, o czym donosiłem na tym blogu

Życzę udanego dnia. Przypominam że pod choinkę można [kupić](http://www.rybinski.eu/?lang=all&page_id=105) moją nową książkę.
