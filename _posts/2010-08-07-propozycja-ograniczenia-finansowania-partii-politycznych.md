---
postid: 1518
title: Propozycja ograniczenia finansowania partii politycznych
date: 2010-08-07T10:55:58+00:00
author: rybinski
layout: post
guid: 'http://www.rybinski.eu/?p=1518&lang=all'
permalink: /2010/08/propozycja-ograniczenia-finansowania-partii-politycznych/
aktt_notify_twitter:
  - yes
aktt_tweeted:
  - 1
dsq_thread_id:
  - 3163280904
categories:
  - Kapitał intelektualny
tags:
  - budget
  - civic society
  - funding
  - government
  - parliament
  - polital parties
---
Podwyżka VAT do 25%, która została zapowiedziana i rozłożona na trzy lata powinna dać ludziom do myślenia. Po wielu latach złego rządzenia, bezmyślnego zatrudniania nowych urzędników, o czym pisałem na blogu wielokrotnie, teraz wystawiono narodowi rachunek.

Politycy sądzą, że naród to taka ciemna, sterowalna masa. W ciągu najbliższych 18 miesięcy okaże się czy tak jest, i czy kolejne cztery lata będą wyglądały jak minione pięć, kłótnie, brak reform, i dryf zamiast silnego rozwoju.

Ale naród może zacząć wymuszać na politykach dobre rządzenie. Pokolenie’89 i jego przewodniczący Marcin Gomoła przygotowali projekt [ustawy](http://resources.rybinski.eu/resources/viewResource:7dba87b0-a1fd-11df-94d6-001b24eff4d8) ograniczający finansowanie partii politycznych o 70%. Poniżej tabela aktualnych subwencji dla partii politycznych z budżetu państwa.

<img class="aligncenter size-full wp-image-1520" title="Subwencja_partie" src="/uploads/Subwencja_partie.png" alt="Subwencja_partie" width="590" height="284" />

Zaraz ruszy akcja zbierania podpisów pod tą propozycją. Zachęcam do jej poparcia. Zakłada ona zmniejszenie finansowania 0 70% oraz większą przejrzystość, czyli partie będą musiały na stronie Sejmu informować o wszystkich swoich wydatkach.

<!--more-->Jeżeli mamy płacić wyższe podatki, to partie polityczne powinny się samoograniczyć, jeżeli tego nie chcą zrobić, to wyborcy powinni sami zdecydować o ograniczeniu finansowania partiom politycznym. W innych krajach partie mądrze wykorzystują środki otrzymane z budżetu , tworzą Think Tanki, prowadzą własne analizy. U nas partie prowadzą wyłącznie analizy słupków popularności, a resztę wydają na marketing polityczny. To marnowanie naszych pieniędzy.

Dlatego chcę pomóc Pokoleniu’89 w zebraniu podpisów. Wszystkich którzy zechcą poprzeć tę inicjatywę, proszę o zostawienie komentarza pod tym wpisem według formatu:

- imię i nazwisko

- zawód

- miasto zamieszkania

Wszystkie głosy poparcia przekażę Pokoleniu’89. Proszę o podanie rzeczywistego adresu email podczas pisania komentarza. Dla osób które po raz pierwszy zostawiają komentarz na blogu jest moderacja, więc głos może się pojawić z pewnym opóźnieniem.
