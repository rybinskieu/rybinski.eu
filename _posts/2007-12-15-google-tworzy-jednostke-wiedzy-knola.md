---
postid: 546
title: 'Google tworzy jednostkę wiedzy – knola'
date: 2007-12-15T16:02:24+00:00
author: rybinski
layout: post
guid: http://www.rybinski.eu/?p=546
permalink: /2007/12/google-tworzy-jednostke-wiedzy-knola/
categories:
  - Kapitał intelektualny
tags:
  - demokracja-wiedzy
  - Google
  - Kapitał intelektualny
  - knol
  - ranking
  - wielki-brat
---
Oficjalny [blog](http://googleblog.blogspot.com/2007/12/encouraging-people-to-contribute.html) Googla prezentuje nowy pomysł, “knola” jako jednostkę wiedzy. Technicznie knol jest stroną internetową, na której prezentowana jest wiedza autora, którą można oceniać, rekomendować i która otrzyma odpowiedni rating.

Google planuje ten sposób uporządkować wiedzę w internecie i stworzyć wielką społecznośc wiedzy. I oczywiście planuje na tym nieźle zarobić, bo już mówi o możliwościach reklamowych. Wydaje się że to może być prawdziwy killer reklamowy, bo reklama może być bardzo precyzyjnie targetowana, według rodzaju wiedzy zawartej w danym knolu.

Świat zmierza w ciekawym kierunku. Być może za 10 lat jednym z kluczowych elementów CV każdego z nas będzie rating knolowy, a osoby z darknetu będą skazane na gorszą pracę albo na niższe wynagrodzenie.  Byc może knole zastąpią czasopisma naukowe, a doroczne ogłoszenie listy osób o najwyższym ratingu knolowym w danej dziedzinie będzie większym wydarzeniem niż przyznanie nagrody Nobla.

Jest dosyć naturalne, że kapitał intelektualny ludzi, firm i całych krajów też może być mierzony w knolach. Na przykład na stanowiska profesora minimalny wymagany knol wynosi X, a na stanowisko posła Y. Były już różne demokracje, ale na bazie knoli można stworzyć demokrację wiedzy. Tylko że to będzie pozorna demokracja, bo jednak wielki brat Google będzie patrzył …
