---
postid: 7422
title: Komunizm powrócił, dajmy mu odpór
date: 2014-07-11T15:08:01+00:00
author: rybinski
layout: post
guid: http://www.rybinski.eu/?p=7422
permalink: /2014/07/komunizm-powrocil-dajmy-mu-odpor/
dsq_thread_id:
  - 3150802486
categories:
  - Uncategorized
tags:
  - comunism
  - media
  - nation
  - taxes
---
<p style="text-align: center;">
  <a href="/uploads/2014/07/communisk.jpg"><img class="wp-image-7423 aligncenter" title="communisk" src="/uploads/2014/07/communisk-300x238.jpg" alt="" width="300" height="238" /></a>
</p>

Komunizm miał wiele patologii, według mnie znacznie więcej niż faszyzm. Ofiar komunizmu jest znacznie więcej niż ofiar faszyzmu, chociaż liczby ukrywają ogrom każdej, indywidualnej tragedii ludzkiej. Dlaczego o tym piszę, ponieważ ryzyka powrotu faszyzmu nie ma, jest zakazany prawnie, osoby wygłaszające publicznie poglądy faszystowskie są ścigane z mocy prawa w Europie, i bardzo dobrze. Natomiast osoby wygłaszające poglądy komunistyczne mogą to robić swobodnie, co jest olbrzymim zagrożeniem dla demokracji.

Jedną z patologii komunizmu był brak wolności poglądów, za poglądy niezgodne z linią partii szło się do więzienia, wielu straciło życie. Komuniści zatłukli połowę mojej rodziny, druga połowa była zesłana go Gułagów, na Syberię, i do Kazachstanu. Niestety obserwujemy te tendencje również dzisiaj. Media, które mają gęby pełne tolerancyjnych frazesów jednocześnie piętnują tych, którzy mają inne poglądy niż te media, co więcej nawołują do niszczenia tych osób, i to skutecznie. To niszczenie ludzi dokonuje się prawdopodobnie z naruszeniem konstytucji i wartości, które są fundamentem istnienia Polski.

Uważam, że tolerancja jest olbrzymią wartością, a Polska była i jest krajem bardzo tolerancyjnym. Jednak polityka polegająca na tym, że instytucje popierające daną linię programową dostają granty rządowe, a ludzie prezentujący inną linię myślenia są niszczeni, co nie służy Polsce. Być może taka polityka służy pewnym grupom interesów, ale dla Polski jest szkodliwa.

Jak to można zmienić? Każdy z nas może zareagować pisząc listy do wybrańców narodu, w których zaprotestują przeciwko takiej polityce. Można wysłać listy do redakcji, można napisać o tym na swoim blogu. Organizacje które to rozumieją mogą organizować protesty, akcje informacyjne dla społeczeństwa. Pamiętajmy, że największym sprzymierzeńcem komunizmu i jego patologii jest BIERNOŚĆ. Bierny naród, który nie reaguje na taka politykę, jest pożywką dla komunistycznych ideologów, którzy ostatnio wykazują dużą aktywność.

Nie bądź bierny, bo przyjdą po Ciebie! Powiedzą Ci jak masz wychować swoje dzieci, przywalą Ci coraz większymi podatkami, w programach telewizyjnych będą stosować komunikaty podprogowe, żeby Tobą manipulować. To już się dzieje, na coraz większą skalę, w Polsce i w Europie.

W wyborach skuteczną obroną przez komunizmem jest głosowanie na te partie, które proponują więcej rynku i niższe podatki! A w wyborach samorządowych można głosować na lokalne komitety, odrzucając loga partyjne. Jeżeli będziemy tak się zachowywać, to komunizm w Polsce nie będzie miał żadnych szans. Wierzę że tak będzie! A wiara przenosi góry.
