---
postid: 1655
title: Gratuluję rządowi pomysłu ścieżki rowerowej
date: 2010-09-12T16:26:14+00:00
author: rybinski
layout: post
guid: 'http://www.rybinski.eu/?p=1655&lang=all'
permalink: /2010/09/gratuluje-rzadowi-pomyslu-sciezki-rowerowej/
aktt_notify_twitter:
  - yes
aktt_tweeted:
  - 1
dsq_thread_id:
  - 3163281408
categories:
  - without categories
tags:
  - biking
  - Eastern Poland
  - EU-funds
  - krynica
  - panel
---
Żeby nie powstało wrażenie, że tylko krytykuję rząd, chciałbym też pogratulować rządowi wspaniałej inicjatywy. Mało kto o tym wie, ja też się dowiedziałem w Krynicy od ministra Hetmana z MRR z którym byłem razem w panelu o Polsce Wschodniej, że powstaje przepiękna ścieżka rowerowa od Mazur po góry, o długości 2000 kilometrów. To genialny pomysł, jeżeli uda nam się wypromować ten pomysł w Europie, to możemy mieć setki tysięcy Duńczyków i Holendrów (i z innych krajów też) przyjeżdżających do Polski Wschodniej na wakacje rowerowe. Powstanie nowa baza turystyczna, rozwiną się nowe usługi. Naprawdę super pomysł. Więcej o trasie rowerowej w Polsce Wschodnie jest [tutaj](http://www.parp.gov.pl/index/more/10520).

Panel był bardzo ciekawy. Jedną obserwacją chciałem się podzielić. Gdy zapytałem osoby na sali co jest największym atutem i szansą dla Polski Wschodniej, sala w znakomitej większości odpowiedziała, że natura. W pierwszym rzędzie siedzieli włodarze regionów Polski Wschodniej, marszałkowie województw i prezydenci miast. Oni odpowiedzieli, że największą szansą jest dostęp do środków unijnych. To ciekawa różnica poglądów.
