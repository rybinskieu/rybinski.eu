---
postid: 3624
title: Ponownie powiało grozą
date: 2012-01-05T12:56:08+00:00
author: rybinski
layout: post
guid: 'http://www.rybinski.eu/?p=3624&lang=all'
permalink: /2012/01/ponownie-powialo-groza/
dsq_thread_id:
  - 3163293107
categories:
  - Bez kategorii
tags:
  - crisis
  - debt
  - default
  - euro
  - france
  - Greece
  - Italy
---
Kraje południa Europy muszą sprzedać w 2012 roku obligacje rządowe za kwoty idące w setki miliardów euro, tylko Włochy za kwotę 350 mld euro. Tymczasem na dzisiejszej aukcji obligacji rządu Francji za raptem 8 mld euro był bardzo niski popyt w stosunku do oferty  (bid-to-cover ratio wyniosło 1,6 wobec ponad 3 na poprzedniej aukcji) i Francja sprzedała mniej obligacji niż planowała. Oprocentowanie też wzrosło, dla obligacji 10-letnich z 3,18% na aukcji w grudniu na 3,29% teraz.

W reakcji na nieudaną aukcję spadło euro w stosunku do dolara i wzrosło oprocentowanie włoskich obligacji, które dla mnie jest wiarygodną miarą nasilenia kryzysu. To oprocentowanie wynosi 7,07% czyli jest powyżej krytycznej bariery psychologicznej 7%.

<p style="text-align: center;">
  <img class="aligncenter size-full wp-image-3625" title="italy_10y_bonds_5_01_12" src="/uploads/italy_10y_bonds_5_01_12.png" alt="italy_10y_bonds_5_01_12" width="444" height="306" />
</p>

<p style="text-align: left;">
  Na polski rynek finansowy dodatkowo negatywnie wpływa sytuacja na Węgrzech, ponieważ dla wielu inwestorów jesteśmy w jednym koszyku krajów.  W tej sytuacji jedyną skuteczną metodą budowy wiarygodności jest przyspieszenie reform, a interwencje walutowe będę nieskuteczne.
</p>

<p style="text-align: left;">
  Podsumowując, nieuchronnie zbliża się moment faktycznego bankructwa Grecji (przestaną płacić) i moment w którym nastąpi panika na rynkach obligacji krajów strefy euro. To będzie oznaczało dalsze spadki na giełdach i efekt domina w wielu bankach w strefie euro. Od miesięcy sugeruję, żeby przygotować swoje osobiste finanse na taki scenariusz.
</p>
