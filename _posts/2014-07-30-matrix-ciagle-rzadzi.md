---
postid: 7483
title: Matrix ciągle rządzi
date: 2014-07-30T08:36:26+00:00
author: rybinski
layout: post
guid: http://www.rybinski.eu/?p=7483
permalink: /2014/07/matrix-ciagle-rzadzi/
dsq_thread_id:
  - 3150802878
categories:
  - Uncategorized
tags:
  - central-banks
  - interest rates
  - matrix
  - politics
---
<p style="text-align: center;">
  <a href="/uploads/2014/07/matrix.jpg"><img class="size-medium wp-image-7485 aligncenter" title="matrix" src="/uploads/2014/07/matrix-300x218.jpg" alt="" width="300" height="218" /></a>
</p>

Oprocentowanie niemieckich 10-letnich obligacji [spadło w tym tygodniu](http://www.ft.com/intl/cms/s/0/773be80a-16fe-11e4-b0d7-00144feabdc0.html#axzz38tp7W4SD) do poziomu 1,12 proc. najniższego od 1800 roku. W Holandii oprocentowanie obligacji rządowych jest najniższe od 500 lat, we Francji od 250 lat. Z reguły, w wiarygodnych i bogatych krajach,  spadki oprocentowania na rynku zapowiadają nadchodzącą ciężką recesję, a spadki stóp do poziomów najniższych w historii, zapowiadają najcięższą recesję w historii. To znaczy tak by było, gdyby spadek oprocentowania wynikał z działania sił rynkowych, wtedy sygnały byłyby czytelne i jasne. Po prostu w ciężkiej recesji nikt nie inwestuje, więc nikt nie pożycza pieniędzy, popyt na pożyczki spada, więc spadają stopy procentowe. Bank centralny (jeżeli istnieje) obniża stopy procentowe do zera, żeby pobudzić koniunkturę i żeby skrócić okres ciężkiej recesji.

Ale my nie żyjemy w normalnej gospodarce, gdzie decydują reguły rynkowe, tylko jesteśmy zanurzeni w ekonomicznym matriksie, w którym rządzą banksterzy, i w którym banksterzy ustalają reguły ekonomii. W matriksie mamy jednocześnie [prognozy ożywienia gospodarczego](http://ec.europa.eu/economy_finance/publications/european_economy/2014/ee3_en.htm) w strefie euro (z -0.4 w 2013 roku do 1.2 w 2014 i 1.7 w 2015)  i silne spadki stóp procentowych. Jak to możliwe, że spodziewamy się ożywienia gospodarczego, co oznacza, że popyt na inwestycje, a więc także i na kredyt, rośnie, a jednocześnie stopy procentowe spadają. To proste, ktoś odpowie, zgodnie z regułami ekonomii w matriksie stopy procentowe nie zależą od oczekiwań dotyczących koniunktury, ani od popytu na kredyt, tylko są ustalane przez Europejki Bank Centralny. I dotyczy to wszystkich stóp procentowych, krótkoterminowych na rynku pieniężnym, oprocentowania obligacji rządowych, nawet długoterminowych. Ba, nawet oprocentowania pożyczek mieszkaniowych i kredytów dla małych firm. Na szczęście EBC nie decyduje jeszcze o tym, co mamy jeść na śniadanie,  jakie książki czytać (nie dotyczy połowy Polaków którzy nie przeczytali w zeszłym roku żadnej książki) i jak się ubrać wychodząc rano do ukochanej pracy w korpo. Ale banki centralne decydują już na kogo mamy głosować, o czym przekonali się Włosi i Grecy, a w przyszłym roku przekonają się Polacy, co zapowiadały zresztą taśmy prawdy, ujawniające niektóre mechanizmy ekonomii działające w polskim matriksie.

Jak to się skończy? Jakie dalsze kroki zaplanował matriks? Do czego jeszcze zmusi ludzi spętanych medialnymi pępowinami tłoczącymi propagandę matriksa do ludzkich umysłów. – Kup mieszkanie na kredyt, krzyczy matriks prosto do mózgów ludzi. Nie widzą, że zostaną finansowymi niewolnikami, a przecież o to chodzi twórcom systemu.

System, który łamie podstawowe zasady normalnej ekonomii w końcu się załamie. Będzie reset systemu, ale tym razem matrix może ponownie nie odpalić, jądro systemu nie zastartuje, serwery pozostaną ciemne, zimne i głuche. I wtedy powrócą normalne zasady ekonomii.
