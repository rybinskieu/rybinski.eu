---
postid: 6270
title: Gospodarka stoi, budżet leży, a operacja ZUSfather wchodzi w fazę kulminacyjną
date: 2013-07-15T17:21:02+00:00
author: rybinski
layout: post
guid: http://www.rybinski.eu/?p=6270
permalink: /2013/07/gospodarka-stoi-budzet-lezy-a-operacja-zusfather-wchodzi-w-faze-kulminacyjna/
dsq_thread_id:
  - 3150913452
categories:
  - Uncategorized
tags:
  - deflation
  - fiscal-policy
  - recession
  - social insecurity
  - Voldemort
---
<p style="text-align: center;">
  <a href="/uploads/2013/07/rostowski_zus_father.jpg"><img class="size-medium wp-image-6274 aligncenter" title="rostowski_zus_father" src="/uploads/2013/07/rostowski_zus_father-300x232.jpg" alt="" width="300" height="232" /></a>
</p>

Do tej pory w polskiej gospodarce rosło, rosły ceny, rosło PKB. Ale do jakiegoś czasu mamy zmianę, PKB stoi w miejscu a inflacja osiągnęła najniższy poziom w historii +0,2 procent (w czerwcu, w ujęciu rocznym). Tabelka poniżej pokazuje, że według powszechnie stosowanej na świecie metodologii QoQsa (po naszemu KUKSA, czyli kwartał do poprzedniego kwartału, sezonowo wyrównane), wzrost PKB w Q4’2012 i Q1’2013 był zero lub prawie zero. Prezes GUS ostrzegł, że w ujęciu rocznym PKB w Q2’2013 może urosnąć 0,5 procent lub mniej, czyli w metodologii KUKSA będzie  co najwyżej 0,1, bo w Q2’2012, który wypadnie z dynamiki rocznej wzrost był 0,1 procent QoQsa. A nie można wykluczyć nawet małego minusa. Czyli to będzie trzeci kwartał zerowego wzrostu.

<!--more-->

<p style="text-align: center;">
  <a href="/uploads/2013/07/PKB_Q1_2013.jpg"><img class="size-medium wp-image-6271 aligncenter" title="PKB_Q1_2013" src="/uploads/2013/07/PKB_Q1_2013-300x74.jpg" alt="" width="300" height="74" /></a>
</p>

Do tego dochodzi dramatyczny spadek cen, inflacja cen konsumenta w ujęciu rocznym spadła do najniższego poziomu w historii, 0,2 procent w ujęciu rocznym (w cenach producenta mamy już deflację od jakiegoś czasu). Brak inflacji i realnego wzrostu wskazuje na stagnację nominalnego PKB, co spowoduje bardzo szybki przyrost relacji długu publicznego do PKB.

<p style="text-align: center;">
  <a href="/uploads/2013/07/inflacja_02.jpg"><img class="size-medium wp-image-6272 aligncenter" title="inflacja_02" src="/uploads/2013/07/inflacja_02-300x223.jpg" alt="" width="300" height="223" /></a>
</p>

Co dalej? Większość prognoz zapowiadała, że najgorsze będzie Q4’2012, a potem ożywienie. Potem że Q1’2103, potem że Q2. Teraz te prognozy są przesuwane na druga połowę roku. Ja niezmiennie oczekują, że okres stagnacjo-recesji w polskiej gospodarce potrwa około 3 lat i zakończy się w okolicach 2015 roku.

Mamy też dane o wykonaniu budżetu po pierwszej połowie roku, poniżej zwyczajowa tabelka, która pokazuje, że minister Sami Wiecie Który przeszedł samego siebie w kreatywnej księgowości. Dochody spadają w ujęciu rocznym szybciej niż po maju, ale mimo to deficyt budżetowy spadł, bo ów minister zamiast przelewać pieniądze z budżetu do ZUS-u stosuje gigantyczne operacje z dziedziny kreatywnego budżetowania na kwoty przekraczająca 10 mld złotych. Jeżeli ktoś ma jeszcze jakiekolwiek wątpliwości, że drugi filar emerytalny ocaleje, to powinien się ich pozbyć. Pożyczki które otrzymał pod stołem ZUS zostaną spłacone z naszych pieniędzy zebranych w drugim filarze po zakończeniu operacji ZUS father i znetowane z rąbniętymi z drugiego filara obligacjami rządu.

[<img class="aligncenter size-medium wp-image-6275" title="Budzet_czerwiec_2013" src="/uploads/2013/07/Budzet_czerwiec_2013-300x95.jpg" alt="" width="300" height="95" />](/uploads/2013/07/Budzet_czerwiec_2013.jpg)
