---
postid: 6715
title: Czy uda się zatrzymać proces okradania obywateli z oszczędności?
date: 2013-12-03T14:09:39+00:00
author: rybinski
layout: post
guid: http://www.rybinski.eu/?p=6715
permalink: /2013/12/czy-uda-sie-zatrzymac-proces-okradania-obywateli-z-oszczednosci/
dsq_thread_id:
  - 3150917336
categories:
  - Uncategorized
tags:
  - class action
  - government
  - pensions
  - theft
---
<p style="text-align: center;">
  <a href="/uploads/2013/12/Gov_fucks_me.jpg"><img class="size-medium wp-image-6716 aligncenter" title="Gov_fucks_me" src="/uploads/2013/12/Gov_fucks_me-300x223.jpg" alt="" width="300" height="223" /></a>
</p>

Według mediów grupa prawników szykuje pozew zbiorowy przeciwko rządowi, którego celem jest powstrzymanie procesu okradania obywateli z oszczędności, czyli transfer środków z drugiego filara emerytalnego do ZUS. Przypomnijmy, że ZUS już zapowiada, że nasze oszczędności emerytalne nie będą dziedziczone. Jak ktoś miał pieniądze w drugim filarze i zmarł, to jego oszczędności trafiały do bliskich. W ZUS przepadną, czyli ukradnie je fiskus.

Przypominam też, że byłem inicjatorem pozwu zbiorowego przeciw rządowi Tuska dwa lata temu, zebraliśmy prawie 10,000 podpisów, są dostępne [tutaj](http://pozwij-rzad.pl/1.apel.htm). Poniżej treść mojego apelu sprzed dwóch lat:

_“W dniu 7 kwietnia prezydent podpisał ustawę przygotowaną przez rząd Tuska, która powoduje, że znaczna część naszej składki, która była inwestowana w różne instrumenty finansowe zostaje przekazana do ZUS-u. Ta ustawa tworzy w ZUS piramidę finansową, podobną do piramidy finansowej Lecha Grobelnego, w którego tzw. Bezpiecznej Kasie Oszczędności ludzie potracili pieniądze. Rząd Tuska, podobnie jak kiedyś Lech Grobelny obiecuje wysokie odsetki, a dzisiaj wiadomo, że z powodu starzenia się społeczeństwa w przyszłych budżetach nie będzie pieniędzy żeby te odsetki wypłacić. Ta ustawa doprowadzi również do znaczącego obniżenia emerytur w przyszłości, bo nasze pieniądze w dużo mniejszym stopniu niż dotychczas będą inwestowane w akcje, które w długim okresie zawsze przynosiły wyższy dochód niż obligacje rządowe. Rząd zyskuje miliardy złotych na bieżące wydatki, kosztem obniżenia przyszłych emerytur. Gdyby jeszcze rząd inwestował te środki w gospodarkę, ale tak nie jest. Pieniądze są w olbrzymim stopniu marnotrawione, między innymi na zatrudnianie nowych urzędników, których w ciągu 5 lat przybyło ponad 100 tysięcy. Wzywamy wszystkich Polaków, którzy mają dość takiej polityki, żeby dołączyli do pozwu zbiorowego: naród przeciw rządowi Tuska. Na [tej](http://pozwij-rzad.pl/podpisali.htm) stronie można podpisać się pod pozwem._ 

<div>
  <em>Jak będziemy działać. Kilka partii i organizacji pozarządowych zapowiedziało zaskarżenie tej ustawy do Trybunału Konstytucyjnego. Jeżeli Trybunał uzna ustawę za łamiącą Konstytucję, na co wskazuje szereg ekspertyz w tym ekspertyza byłego przewodniczącego TK, wówczas w trybie pozwu zbiorowego można dochodzić odszkodowania od rządu. Dlatego do czasu orzeczenia TK będziemy zbierali podpisy, a po wyroku TK zaczniemy przygotowywać sam pozew we współpracy z renomowaną kancelarią prawną. Prosimy Państwa o wsparcie idei pozwu zbiorowego. Nie pozwólmy, żeby w imię doraźnych politycznych korzyści rząd Tuska ukradł nam przyszłość.”</em>
</div>
