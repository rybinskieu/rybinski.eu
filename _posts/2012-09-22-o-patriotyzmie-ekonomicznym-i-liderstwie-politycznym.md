---
postid: 4775
title: O patriotyzmie ekonomicznym i liderstwie politycznym
date: 2012-09-22T09:39:58+00:00
author: rybinski
layout: post
guid: http://www.rybinski.eu/?p=4775
permalink: /2012/09/o-patriotyzmie-ekonomicznym-i-liderstwie-politycznym/
dsq_thread_id:
  - 3163301693
categories:
  - Uncategorized
tags:
  - leadership
  - national interests
  - partiotism
  - reforms
---
W tym tygodniu ukazał się mój [wywiad](http://www.gazetapolska.pl/23023-nie-dajmy-sie-ogrywac) z Gazecie Polskiej o patriotyzmie ekonomicznym. Dzisiaj Rzeczpospolitej jest mój [felieton](http://www.rp.pl/artykul/61991,935405-Wzorzec-lidera.html) o liderstwie politycznym, dostępny w całości, omówiony i komentowany również [tutaj](http://wsieci.rp.pl/artykul/891373,935743-Krzysztof-Rybinski--Lider-nad-Wisla-nie-moglby-przeprowadzic-wielkich-zmian.html). Poniżej fragmenty.

_“Dziś wiadomo, że ludzie w Polsce jakoś mogą się dorabiać, ale będą zarabiać jedną trzecią, a najwyżej połowę tego, co w krajach rozwiniętych. Tak się stało, że Polak ma być jak Murzyn w dawnej Afryce Południowej, świadomie trzymany w biedzie, żeby pracował za najmniejsze pieniądze. Nazywano ich kaffirami. Nawet wyższe uczelnie w Polsce nie kształcą przyszłych przedsiębiorców zdobywających inne rynki, tylko osoby, których marzeniem jest najwyżej praca w globalnej korporacji i udział w wyścigu szczurów. Nie uczą ich jak założyć własną firmę i odnieść sukces. Tymczasem dziś wiadomo, że nie zbudujemy majątku narodowego praca rąk, dziś trzeba pracować umysłem”._

“_Debatowaliśmy o polskiej transformacji, o tym, kto był wzorem charyzmatycznego lidera, ale mówiliśmy i o przyszłości – o tym, jakie cechy powinien posiadać nowoczesny przywódca, który przeprowadziłby naród przez liczne czekające nań pułapki. Doradzając przez prawie piętnaście lat wielu liderom politycznym, sformułowałem na potrzeby debaty „Dekalog lidera według ekonomisty”, w którym przedstawiłem dziesięć pożądanych cech przywódcy – dla lepszego kontrastu zestawiając je z dziesiątką niepożądanych:_

_**Dobry/zły lider polityczny**_

_1. Dobrze wygląda w telewizji/W telewizji jest zmęczony i w wygniecionym garniturze/garsonce._

_2. Ma wizję kraju i potrafi nią zainspirować ludzi/Ma wizję wygrania kolejnych wyborów._

_3. Zdaje sobie sprawę z wyzwań, nawet jeżeli pojawią się dopiero za dekadę, i podejmuje działania, by im sprostać/Problemy przyszłości pozostawia dzieciom i wnukom._ 

_…”_

Puls biznesu [opisał](http://www.pb.pl/2670283,36877,kogo-obserwuja-polscy-ekonomisci) kogo obserwują na Twitterze polscy ekonomiści. Wśród kilku obserwowanych przeze mnie osób jest Paul Krugman, co może niektórych zdziwić, skoro napisałem cykl artykułów polemicznych z iKrugiem (jak okreslił go portal zerohedge.com). Wyjaśniam, w odróżnieniu od wielu osób które wolą czytać artykuły tych autorów którzy mają podobne do nich poglądy, ja czytam także teksty stawiające tezy z którymi fundamentalnie się nie zgadzam. A ponieważ intelektualnym liderem ekonomicznego oszołomstwa które zalewa ostatnio świat jest iKrug, więc trzeba go obserwować, jak ciekawy, acz potencjalnie niebezpieczny okaz.
