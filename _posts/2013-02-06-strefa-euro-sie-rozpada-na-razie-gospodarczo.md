---
postid: 5469
title: Strefa euro się rozpada, na razie gospodarczo
date: 2013-02-06T19:33:00+00:00
author: rybinski
layout: post
guid: http://www.rybinski.eu/?p=5469
permalink: /2013/02/strefa-euro-sie-rozpada-na-razie-gospodarczo/
dsq_thread_id:
  - 3162248721
categories:
  - Uncategorized
tags:
  - crisis
  - euro
  - france
  - Germany
---
Jutro ukaże się mój [artykuł](http://forsal.pl/artykuly/678853,rybinski_gospodarczy_rozpad_euro.html) w Dzienniku Gazecie Prawnej pt. Strefa euro się rozpada, na razie gospodarczo. Poniżej fragment:

_“Z każdym mijającym miesiącem coraz wyraźniej widać, że unia walutowa w Europie służy niemieckiej gospodarce i coraz bardziej pogrąża pozostałe duże kraje. Pokazały to jaskrawo styczniowe dane o koniunkturze w krajach strefy euro opublikowane w tym tygodniu, czyli wskaźniki PMI. Koniunktura w strefie euro cały czas się pogarsza, ale w wolniejszym tempie niż w grudniu. Ale jednocześnie mamy znaczącą poprawę koniunktury w Niemczech, gdzie wskaźnik wzrósł do 54,4 znacznie przekraczając poziom 50 oddzielający strefę wzrostu od strefy recesji. Ale jednocześnie PMI dla Francji obejmujący przemysł i usługi spadł do najniższego poziomu  42,7 wskazując na głęboką recesję. Głęboka recesja trwa w dalszym ciągu w Hiszpanii i we Włoszech, i w tych trzech krajach są dalsze silne redukcje zatrudnienia, które z pewnością będą prowadziły do poważnych niepokojów społecznych.  Różnica w koniunkturze między Niemcami a Francją jest największa w historii. Już dłużej nie da się ukryć prawdy, strefa euro zaczyna trzeszczeć w szwach i grozi jej rozpad, ale nie dlatego, że Grecja czy Hiszpania mogą wyjść ze strefy euro, ale dlatego, że euro stało się katalizatorem zmian we Francji i w Niemczech, zmian idących w przeciwnych kierunkach. “_

 
