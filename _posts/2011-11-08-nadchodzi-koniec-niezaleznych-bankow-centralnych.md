---
postid: 3074
title: Nadchodzi koniec niezależnych banków centralnych?
date: 2011-11-08T11:12:34+00:00
author: rybinski
layout: post
guid: 'http://www.rybinski.eu/?p=3074&lang=all'
permalink: /2011/11/nadchodzi-koniec-niezaleznych-bankow-centralnych/
dsq_thread_id:
  - 3163282617
categories:
  - monetary policy
tags:
  - BoE
  - central banking
  - ECB
  - independence
  - NBP
  - pensions
---
Do tej pory uczyliśmy studentów mniej więcej  tak. Wcześniej na straży inflacji stał parytet złota. Jak pozbawiliśmy się tego bezpiecznika, to potem był epizod wysokiej inflacji lat 1970-80, który drogo kosztował świat. Wtedy wymyślono, że niezależne banki centralne będą pilnowały niskiej inflacji, najbardziej niezależnym bankiem z dużych był Bundesbank, z oczywistych względów. W Wielkiej Brytanii bank centralny stał się niezależny dopiero z latach 1990-tych, a USA nigdy nie był niezależny, ani od polityków ani do wielkiej finansjery.

Ostatnie [propozycje](http://www.ft.com/intl/cms/s/0/99658222-0970-11e1-a2bb-00144feabdc0.html) znacząco ograniczają niezależność Banku Anglii, zaś pod wodzą Włocha EBC też ma spore szanse żeby przekształcić się w wielką prasę drukarską. Za kilka lat, jak już minie ciężka recesja czeka nas okres bardzo wysokiej inflacji, bo już nikt nie będzie pilnował żeby była niska, a rządy będą chciały przez inflację pozbyć się długów.

Zwracam uwagę, że jeśli chodzi o psucie państwa to u nas nigdy nie brakowało pomysłowych Dobromirów. Dlatego przewiduję, że ostatnie zmiany w EBC i Banku Anglii nie pozostaną niezauważone i jakiś pomysłowy Dobromir wkrótce zacznie manipulować przy NBP. Nawet mogę zgadnąć co będzie na agendzie: wypłata wyższego zysku, wykorzystanie rezerw dewizowych do budowy infrastruktury, wyznaczanie celu inflacyjnego banku centralnego przez ministra finansów (tak jak w Wielkiej Brytanii). Czy nie będzie pięknie? Minister powie, że inflacja ma być 5%, a bank centralny będzie to realizował.

Jeżeli ktoś uważa, że straszę, to proszę prześledzić wpisy na tym blogu, dobre pół roku zanim zrobiono skok na nasze emerytury ostrzegałem, i zanim ktokolwiek ostrzegał, ja pisałem że taki skok nastąpi. Zresztą najdalej za dwa lata zabiorą z OFE całość składki, powołując się na trudną sytuację w budżecie.

Z dobrych wiadomości mamy dobrą pogodę, choć nieco zimno.
