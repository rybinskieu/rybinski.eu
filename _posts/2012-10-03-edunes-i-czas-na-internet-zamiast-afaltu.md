---
postid: 4820
title: EDUNES i czas na Internet zamiast afaltu
date: 2012-10-03T13:11:43+00:00
author: rybinski
layout: post
guid: http://www.rybinski.eu/?p=4820
permalink: /2012/10/edunes-i-czas-na-internet-zamiast-afaltu/
dsq_thread_id:
  - 3163288529
categories:
  - Uncategorized
tags:
  - education
  - internet
  - public investment
  - public procurement
  - reforms
  - relationship capital
  - students
---
W tym tygodniu ukażą się dwa moje artykuły. W czwartek w Dzienniku Gazecie Prawnej [artykuł](http://forsal.pl/artykuly/651949,rybinski_przyszlosc_edukacji_to_edunes.html) o nowoczesnym modelu edukacji, fragment poniżej:

_“Uważam też, że uczelnie nie powinny koncentrować się wyłącznie na przekazaniu wiedzy młodym ludziom. Każdy wykładowca powinien również uruchomić swój kapitał relacji, który pozwoli studentom na łatwiejszy start w życie zawodowe. Bo nawet bardzo mądry człowiek, świetnie wykształcony, bez odpowiedniego kapitału relacji niewiele osiągnie._

_I właśnie tutaj jest ważna rola dla biznesu. Jak zadzwoni  do przedsiębiorcy wykładowca jakiejś uczelni lub nauczyciel z propozycją współpracy, to nie należy go traktować jak kogoś kto niepotrzebnie zabiera czas. Bo dzięki współpracy ze studentami i uczniami można obniżyć koszty rekrutacji, można wyłowić talenty, można pozyskać ciekawe pomysły. To jest właśnie EDUNES, czyli dobra współpraca edukacji  i biznesu, która dzisiaj jest Polsce tak bardzo potrzebna.”_

W sobotę w Rzeczpospolitej, w dodatku Plus/Minus ukaże się mój [tekst](http://www.rp.pl/artykul/61991,939527-Po-asfalcie--czas-na-Internet.html) o tym, że czas na inwestycje w Internet. Fragment poniżej:

_“To przekształcenie urzędów w e-urzędy, to automatyzacja i Internetyzacja procedur wydawania zgód i pozwoleń. To także działania, które pozwolą na realizację polityki patriotyzmu ekonomicznego dzięki mądremu wykorzystaniu Internetu.  Od roku postuluję, żeby w drodze ustawy nakazać, aby znaczny procent środków w ramach zamówień publicznych był kierowany do małych firm. Oczywiście w przetargach mogłyby startować małe firmy z całej Europy, ale w praktyce będzie to mądre wsparcie firm krajowych, bo małe zagraniczne firmy nie mają wystarczających zasobów, żeby stratować w przetargach w innych krajach. Można do tego celu wykorzystać istniejącą platformę zamówień publicznych prowadzoną przez UZP, tylko jej zastosowanie powinno zostać ustawowo rozszerzone na wszystkie przetargi, z preferencją dla małych firm, a funkcjonalność i ergonomia udoskonalone. Dzięki temu wzrośnie także przejrzystość działania administracji publicznej. Takich działań można podjąć bardzo wiele. I są na to pieniądze, bo zamrożone miliardy odzyskał z Komisji Europejskiej minister Michał Boni. Tylko teraz trzeba je mądrze wydać.”_
