---
postid: 589
title: Odpowiadam ponownie redaktorowi Gadomskiemu
date: 2008-02-01T09:31:08+00:00
author: rybinski
layout: post
guid: http://www.rybinski.eu/?p=589
permalink: /2008/02/odpowiadam-ponownie-redaktorowi-gadomskiemu/
dsq_thread_id:
  - 3163273429
categories:
  - Polityka monetarna
tags:
  - Gadomski
  - Gazeta-Wyborcza
  - NBP
  - Polityka monetarna
---
Redaktor Gadomski, skądinąd bardzo dobry dziennikarz, w przypadku artykułów o Narodowym Banku Polskim uparcie pisze nieprawdę, koloryzując i przeinaczając fakty, próbując mnie przy okazji obrazić. W takim samym stylu utrzymany jest dzisiejszy [artykuł](http://gospodarka.gazeta.pl/gospodarka/1,33211,4888698.html) w Gazecie Wyborczej.

Panie redaktorze, ludzi trzeba oceniać na podstawie ich czynów, a instytucje publiczne na podstawie tego jak działają i jak wypełniają nałożone na nie zadania. Przypomnę Panu parę faktów:

<!--more-->

  * w 2007 roku poprawiła się komunikacja NBP z rynkami, wprowadzono minutes przed kolejnym posiedzeniem Rady
  * Rada podjęła właściwe działania zmierzające do obniżenia inflacji w pobliże celu, po tym jak nieoczekiwany (przez większość ekonomistów, ja akurat tego oczekiwałem już w marcu zeszłego roku- agflacja) wzrost cen żywności podbił inflację do 4% (bazowa jest ciągle poniżej 2%) 
  * w latach 2006-2007 NBP zarobił na rezerwach dewizowych prawie miliard dolarów ponad to co zwykle zarabiał, dzięki podjętym dobrym decyzjom inwestycyjnym mimo trudnej sytuacji rynkowej 
  * NBP skutecznie przygotował się do wejścia do SEPA (Single Euro Paymment Area) i wpierał w tym sektor bankowy
  * NBP skutecznie przygotował się do wejścia do Target 2, które nastąpi w maju br., podpisano umowy i obecnie trwają testy 
  * NBP opracował i rozpoczął realizację strategii optymalizacji obiegu gotówki w Polsce 
  * NBP skutecznie zakończył bardzo złożony projekt informatyczny dotyczący statystyki pieniężnej i bankowej, który umożliwi realizację funkcji nadzoru bankowego po wejściu w życie nowej umowy kapitałowej (na potrzeby KNF)
  * NBP rozpoczął prace nad wizją i strategią działania (wcześniej proces zarządzania strategicznego w ogóle nie istniał), przyjęto długoterminową strategię zarządzania rezerwami dewizowymi 
  * NBP we współpracy z polskimi matamatykami zakończył prace nad nowoczesnym modelem zarządzania aktywami, który pozwoli znacząco zredukować ryzyko finanasowe i poprawić stopę zwrotu, po jego przetestowaniu w 2008 roku
  * NBP rozpoczał prace nad raportem o euro, włączając w ten proces wszystkich istotnych partnerów społecznych. Konspekt raportu który widziałem niedawno oceniam bardzo wysoko. 

Lista osiągnięć NBP w 2007 roku jest o wiele dłuższa. Jest Pan dobrym dziennikarzem ekonomicznym, z przyjemnością czytam Pana teskty na różne tematy. Życzę i Panu i Pana czytelnikom, żeby teksty dotyczące działalności NBP były na równie wysokim poziomie. Proszę pamiętać, że NBP to bardzo ważna instytucja, kluczowa dla stabilności cen i stabilności finansowej Polski. W tej instytucji pracuje bardzo wielu świetnych specjalistów w swoich dziedzinach, skutecznie realizując trudne i odpowiedzialne zadania, które są ważne dla każdego z nas. Warto i trzeba to docenić.

Z życzeniami zdrowia, pomyślności i dobrego pióra.
