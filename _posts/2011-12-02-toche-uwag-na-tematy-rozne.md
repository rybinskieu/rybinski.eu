---
postid: 3302
title: Trochę uwag na tematy różne
date: 2011-12-02T18:54:34+00:00
author: rybinski
layout: post
guid: 'http://www.rybinski.eu/?p=3302&lang=all'
permalink: /2011/12/toche-uwag-na-tematy-rozne/
dsq_thread_id:
  - 3163283711
categories:
  - Bez kategorii
tags:
  - bank-run
  - crisis
  - ECB
  - eurogeddon
  - geopolitics
  - Italy
  - rating agency
---
Dzisiaj ukazał się mój [artykuł](http://www.ekonomia24.pl/artykul/449164,763383-Geopolityczne-skutki-Eurogedonu.html) w Rzepie o geopolitycznych skutkach nadchodzącego Eurogedonu. Wczoraj brałem udział w panelu podczas ACCA European Summit, który był poświęcony ocenie agencji ratingowych. [Tutaj](http://www.forbes.pl/artykuly/sekcje/wydarzenia/rybinski--skutki-kryzysu-porownywalne-z-wojna,22153,1) i [tutaj](http://biznes.onet.pl/to-ich-oceny-boja-sie-wszyscy,18494,4939617,1,news-detal) są relacje. A [tutaj](http://www.dziennikpolski24.pl/pl/aktualnosci/gospodarka/1195030-nie-bezpieczne-lokaty.html) moje uwagi na temat wystąpienie run-u na banki w Europie iw Polsce ( w Europie bardzo prawdopodobne we Włoszech, Hiszpanii  i we Fracji), w Polsce mało prawdopodobne, ale nie można zupełnie wykluczyć po bankructwie Włoch w 2012 roku.

W eurostrefie zbliża się kolejny kluczowo-przełomowy szczyt, który ma rozwiązać wszystkie problemy, a wcześniej EBC obniży stopy procentowe o kolejne 25 pipsów i powie że zamierza wspierać banki pożyczając im pieniądze pod zastaw śmieci na 300 lat (oczywiście przerysowuję, żeby zwrócić uwagę na coraz większą absurdalność działań EBC).

Oczekuję, że w 2012 roku będzie jeszcze kilka takich przełomowych szczytów, każdy coraz bardziej przełomowy. Na ostatnim wyrzucą z eurostrefy Grecję będą debatować o tym, jaki haircut zastosować dla długu Włoch.

Póki co zaczyna się robić groźnie, bo banki [przestają](http://www.ft.com/intl/cms/s/0/5b7d1a50-1cc7-11e1-a134-00144feabdc0.html) sobie nawzajem pożyczać pieniądze, tak jak wtedy gdy upadli bracia Lehman, dla wielu banków jedynym źródłem bieżącego finansowania stał się EBC.  Są olbrzymie oczekiwania rynków, że 8-go lub 9-go coś ważnego się wydarzy. W sytuacji mocno rozbudzonych oczekiwań łatwo o zawód.

Miłego weekendu.
